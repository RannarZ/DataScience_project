Kursuse sisuks on teatrites enam kasutusel olevate tehnoloogiate omandamine praktikumi vormis. Samuti oma tegevuse mõtestamine lava ning võimaliku lavastuse tingimuste kontekstis ja materjalide koguse ning maksumuse hindamine.
Luua tingimused olulisemate erialaste töövõte ning tehnoloogiate ja erialaseks tööks vajaliku töökultuuri omandamiseks kutsestandardis ettenähtud tasemel. Toetada end iseseisvalt motiveerivaks ja loominguliselt mõtlevaks spetsialistiks kasvamist.
Kursuse edukalt läbinud üliõpilane:
oskab töötada enimlevinud materjalidega, rakendada põhilisi valmistus- ja viimistlusvõtteid;
oskab nii valmistatavate esemete suuruse kui viimistluse puhul arvestada vaataja distantsi esemest ning võimalikke eseme valgustamise võimalusi;
tunneb ohutusnõudeid erinevate materjalidega töötamisel;
oskab esemete valmistamisel arvestada nõutava töökindlusega;
oskab hinnata konkreetseks tööks vajalike materjalide koguseid, kvaliteete ja maksumust;
oskab valida konkreetseks tööks optimaalsed materjalid, töövõtted ning tööriistad;
mõistab oma töö osa lavastuse väljatoomise tervikprotsessis nii tehnilises kui kunstilises mõttes; 
oskab lugeda tööjooniseid ja makette;
oskab luua eskiisi või mõõtudeta kavandi põhjal iseseisvalt joonise.
