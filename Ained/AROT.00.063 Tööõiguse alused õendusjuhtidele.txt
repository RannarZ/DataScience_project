Tööõiguse olemus ja rakendusala, individuaalsed ja kollektiivsed töösuhted ning teised võlaõigusliku teenuse osutamise lepingud. Poolte õigused, kohustused ja vastutus. Töölepingu sõlmimise, muutmise ja lõpetamise kord. Töö- ja puhkeaja, puhkuste, töötasu, tööohutuse ja -tervishoiu õiguslik reguleerimine. Töövaidlused. Andmekaitse töösuhetes. Ravikindlustuskaitse ja täiskasvanute koolituse tingimused, võrdne kohtlemine ja võrdõiguslikkus tööelus.
Kujundada teadmised tööõiguse regulatsioonist ja praktikast ning oskused õiguspäraste otsuste tegemiseks töösuhetes nii tööandja kui ka töötajana. Kujundada valmidus arutleda töösuhete üle.
Õppeaine läbinud üliõpilane:
- orienteerub tööõiguses ja tööõigusaktides, mis on vajalikud õendusjuhile töö korraldamiseks;
- teab tööõigusaktide kohaldamisel tekkida võivaid probleeme ja nende lahendamise võimalusi;
- oskab märgata ja analüüsida tööõiguslikke probleeme ning pakkuda töövaidluste ennetamiseks lahendusi nii tööandja kui ka töötaja seisukohast;
- oskab hinnata töösuhetega seotud dokumentide õiguspärasust, vajadust ja otstarbekust nii tööandja kui ka töötaja seisukohast; 
- oskab kasutada õigusaktide andmebaase ja muid asjakohaseid allikaid.
