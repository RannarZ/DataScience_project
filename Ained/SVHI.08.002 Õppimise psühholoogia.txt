Kursusel käsitletakse järgmisi õpiteooriaid: biheiviorism, kognitivism, (sotsiaalne) konstruktivism, sotsiaalse õppimise teooria, positiivne psühholoogia, metakognitiivne õpiteooria, tegevusteooria ja konnektivism. Lisaks leiavad käsitlust John Hattie, Knud Illeris'e ja Robert Marzano teooriad. Iga teooria puhul arutatakse selle võimalikke tagajärgi hariduse jaoks. Üliõpilased sõnastavad ka oma isikliku nägemuse õppimisest ja seostavad seda teaduslike teooriatega. Käsitletakse õppima õppimist ning erinevusi pindmise ja sügava õppimise ning jäävususkumuste ja juurdekasvuuskumuste vahel.
Kursus annab üliõpilastele teadmised õpiteooriatest, millele peaks tuginema haridusotstarbeliste tehnoloogiliste vahendite loomine.
Kursuse läbinud üliõpilane
(1)	teab järgmisi õpiteooriaid: biheiviorism, kognitivism, (sotsiaalne) konstruktivism, sotsiaalse õppimise teooria, positiivne psühholoogia, metakognitiivne õpiteooria, tegevusteooria ja konnektivism;  
(2)	teab John Hattie, Knud Illeris'e ja Robert Marzano õpiteooriate põhijooni;
(3)	saab aru nende teooriate sarnasustest ja erinevustest;
(4)	saab aru, mida on õppimise kohta õppida ja kuidas seda õpetada;
(5)	oskab iga õpiteooria kohta sõnastada selle peamised tagajärjed hariduse jaoks; 
(6)	oskab sõnastada oma isikliku nägemuse õppimisest;
(7)	oskab seostada oma isikliku nägemuse õppimisest mõne olemasoleva teadusliku õpiteooriaga;
(8)	oskab õpiteooriate abil selgitada erinevusi pindmise ja sügava õppimise ning jäävususkumuste ja juurdekasvuuskumuste vahel.
