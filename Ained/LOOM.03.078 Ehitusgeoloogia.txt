Loengutes käsitletakse ehitusgeoloogia uurimismeetodeid, pinnase füüsikalisi ja mehaanilisi omadusi, pingejaotust pinnases. Vaadatakse ehitusgeoloogilisi nähtusi ja probleeme - vajumeid, tugevust, maalihkeid, põhjaveega seotud küsimusi, reostust - ning õpitakse neile lahendusi leidma. Teoreetiline osa on põimitud loengus lahendatavate arvutus- ja probleemülesannetega ning näidetega praktikast. Iseseisva tööna lahendavad üliõpilased koduseid töid, koostavad ühe juhtumianalüüsi artikli põhjal kirjaliku kokkuvõtte ning esitlevad seda seminaris. Kursus lõppeb kirjaliku eksamiga.
Aine eesmärgiks on anda üliõpilasele alusteadmised geoloogilistest teguritest ja pinnaste-kivimite omadustest, mis mõjutavad ehitustegevust ja planeeringuid. Aine läbinud üliõpilane oskab alusteadmisi rakendada, hinnates peamiste ehitusgeoloogiliste probleemide esinemist ja pakkudes välja põhimõttelisi lahendusi.
Aine läbinud üliõpilane:
1.	Kirjeldab ehitusgeoloogia kui valdkonna tegutsemisulatust ning peamisi ehitusgeoloogilisi probleeme; iseloomustab ehitusgeoloogilisi uuringumeetodeid ja nende kasutamist piiravaid tegureid.
2.	Selgitab pinnaste füüsikaliste ja mehaaniliste omaduste sisu ja omavahelisi seoseid ning oskab pinnaseid nende omaduste põhjal ära tunda ning võrrelda.
3.	Kirjeldab põhjavee liikumise seaduspärasusi, oskab ette näha põhjaveega seotud probleeme ehitusgeoloogias ja pakkuda neile välja lihtsamaid lahendusi.
4.	Iseloomustab põhjavee- ja pinnasereostuse olemusest, levikumehhanisme ning reostuse likvideerimismeetodeid.
5.	Selgitab, mis on ja millest sõltuvad pinnase pingejaotus, vajumid ja tugevus ning oskab lihtsates tingimustes neid arvutada.
6.	Oskab välja tuua, milliseid ehitusgeoloogilisi probleeme võib erinevate geoloogiliste ja hüdrogeoloogiliste tingimuste juures esineda ning pakkuda välja põhimõttelisi lahendusi neile probleemidele.
