Kursus tutvustab kõnekultuuri ja -normi mõistet kui dünaamilist nähtust. Annab ettekujutuse vene kirjakeele kujunemise ajaloost ja tänapäeva vene kirjakeele normidest. Tutvustab tänapäeva vene kirjakeele sõnaraamatuid. Annab ülevaate vene kõnekeele tüüpilistest aktsentoloogilistest, ortoeepia- ja grammatikavigadest. Kursuse raames parandatakse vigu ja juhitakse tähelepanu veaohtlikele nüanssidele.
Anda ettekujutus tänapäeva vene kirjakeele normist, normide mitmekesisusest ning tagada tänapäeva vene keele foneetiliste, sõnamoodustuse, morfoloogia- ja süntaksinormide omandamine ja tõsta üliõpilaste kõnekultuuri taset.
Kursuse edukalt läbinud üliõpilane:
1.	omab teoreetilisi teadmisi keelenormist ja normide funktsionaalsest mitmekesisusest, oskab rakendada teadmisi ka praktikas; valdab terminoloogiat;
2.	teab vene kirjakeele kujunemise ajalugu;
3.	oskab eristada normatiivset ja mittenormatiivset kõnevarianti;
4.	orienteerub hästi normatiivsetes sõnaraamatutes ja ortoloogiaõppevahendites;
5.	 järgib vene keele põhinorme oma kõnes.
