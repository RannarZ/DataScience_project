Kuulmine ja kuulmislangus: põhjused, klassifitseerimine, hindamisvõimalused, tehniline kompenseerimine. Kuulmislanguse märkamine. Kuulmislanguse mõju lapse (kõne)arengule. Õpetamis- ja teraapiameetodid, kuulmislangusega laps kaasava hariduse tingimustes - (õpi)keskkonna kohandamine. Kuulmislangusega laste ja nende tugivõrgustiku nõustamine. 
Anda ülevaade kuulmisest ja kuulmislangusest, kuulmislanguse märkamisest, tehnilistest kompenseerimisvõimalusest ning kuulmispuudega laste (kõne) arengust. Tutvustada võimalusi kuulmispuudega laste kõne ja keele arengu toetamiseks ning nende õpetamiseks (kaasava hariduse tingimustes). Tutvustada võimalusi kuulmislangusega laste ja nende tugivõrgustiku nõustamiseks.
Aine edukal läbimisel üliõpilane:
- teab kuulmislanguse olemust, põhjuseid, astmeid ja klassifikatsioone;
- teab kuulmislangusega lapse hindamise ja kuulmislanguse diagnoosimise vahendeid ja võimalusi;
- on kursis kuulmislanguse kompenseerimise tehniliste võimalustega;
- oskab kuulmislangust märgata, nõustada kuulmislangusega last ja tema tugivõrgustikku;
- teab, kuidas kuulmislangus mõjutab kõne ja keele arengut;
- teab kuulmislangusega laste kuulamisoskuse, kõne ja keele arendamise vajadusi ja võimalusi;
- teab kuulmislangusega laste erinevaid õpetamismeetodeid ja nende valimise printsiipe;
- teab võimalusi, kuidas kuulmispuudega lapse vajadustest lähtuvalt kohandada (õpi)keskkonda.
