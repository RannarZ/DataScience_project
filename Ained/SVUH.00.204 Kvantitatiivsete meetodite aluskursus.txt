Kursus on mõeldud neile, kel puuduvad varasemad süstemaatilised teadmised kvantitatiivse andmeanalüüsi põhialustest või andmeanalüüsioskused või soovivad neid teadmisi ja oskusi meelde tuletada või süstematiseerida. Kursus annab ka sissejuhatavad teadmised ja oskused analüüsiprogrammi R kasutamiseks, kuid põhirõhk on antud kursuses analüüsimeetodite õppimisel (R-i põhjalikumaks õppimiseks on aine SVUH.00.149 Statistikatarkvara R rakendus sotsiaalteadustes). Seega, kes õpib õppekaval Ühiskonna ja infoprotsesside analüüs ning ei oma varasemat kokkupuudet kvantitatiivsete meetodite ega R-ga, võiksid võtta nii käesolevat ainet kui SVUH.00.149; kes on õppinud kvantitatiivseid meetodeid käesoleva kursuse teemade raames, aga puudub kokkupuude R-ga, neil oleks vaja pigem võtta ainet SVUH.00.149.
Kursuse eesmärk on anda ülevaade põhilistest kvantitatiivsetest andmeanalüüsimeetoditest, mida saab rakendada ühiskonnas ja organisatsioonis toimuvate protsesside mõõtmiseks ja kaardistamiseks.
Kursuse läbinud tudeng:
- tunneb algtaseme kvantitatiivseid andmeanalüüsimeetodeid, oskab neid rakendada praktiliste ülesannete lahendamiseks;
- tunneb järeldava andmeanalüüsi põhialuseid ja oskab neid analüüsis rakendada, sh analüüsitulemusi adekvaatselt tõlgendada;
- on tuttav analüüsiprogrammi R tööpõhimõtetega ja oskab R-i kasutada lihtsamate ülesannete lahendamiseks.
