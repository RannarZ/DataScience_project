Annab ülevaate mastering protsessi ajaloost ja tänapäeva võimalustest lõpptoote helipildi kujunemisel. Tutvustab ja õpetab kasutama erinevaid tehnilisi vahendeid protsessi teostamiseks ja lõpptooteks kujundamisel. Annab ülevaate erinevatest käibelolevatest heliformaatidest ja nende kasutusvaldkondadest.
Õppeaine eesmärgiks on:
* Tutvustada mastering protsessi ajalugu, arengut ja olulisust tänapäeva helitehnoloogia osana. 
* Õpetada tehniliste vahendite kasutamist mastering protsessi eripära silmas pidades
* Tutvustada erinevate muusikastiilide masterdamise iseärasusi
* Tutvustada helimaterjali taastamise võimalusi
* Tutvustada ja õpetada stereo masterdamist
* Õpetada tehasetoodangu jaoks sobilikus formaadis kogumiku masterdamist
Aine läbinud üliõpilane:
* omab teadmisi mastering protsessi käigust salvestuse valmimise osana
* omab ülevaadet mastering protsessi tehnilistest võimalustest 
* omab teadmisi erinevatest lõpptarbija formaatidest
* on võimeline kuuldeliselt hindama erinevate helikandjate kvaliteeti ning tulemust sõnastama erialast terminoloogiat kasutades
* oskab valmistada tehniliselt ja kunstiliselt hea kõlapildiga kogumiku stereoformaadis
