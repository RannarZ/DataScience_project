Õppeaine raames käsitletakse peamisi haridusinnovatsiooni ja muutuste juhtimise teooriaid grupi ja organisatsiooni tasandil ning valitud näiteid Eestist ja välismaalt. Selle käigus loovad üliõpilased endale praktilise "tööriistakasti", mis aitab koondada põhilised teadmised ja oskused muutuste elluviimiseks haridusasutuses.
Õppeaine eesmärkideks on tutvustada haridusinnovatsiooni ja muutuste juhtimise teoreetilisi alusteadmisi ja valitud näiteid Eestist ja maailmast ning aidata üliõpilastel kavandada ja hinnata üht praktilist muudatust haridusasutuses.
Õppeaine edukalt läbinud üliõpilane:
1) teab haridusinnovatsiooni peamisi tunnuseid ja oskab nimetada näiteid;
2) mõistab muutuste kulgemise üldisi seaduspärasid;
3) oskab hinnata muutumisvajadust ja -valmidust ning muutuste jõustumist haridusasutuses;
4) oskab lihtsamaid organisatsioonilisi muudatusi kavandada, käivitada ja suunata erinevate mudelite ja meetodite kaudu.
