Aine käsitleb Euroopa kultuuri aluseks oleva antiikaja pärandi avaldumist eri valdkondades. Käsitlusi seob kirjandusliku pärandi jälgimine. Keele ja kirjanduse arengu jälgimine keskendub antiikaja mõjutuste jõudmisele rahvuskultuuridesse (sh. Eesti kultuuri). Ainelisest kultuurist, olmest, harrastustest ja tavadest on valitud käsitlemiseks need küljed, mille suhtes antiik on tänapäevale enim mõju avaldanud (nt. teater, sport, teaduse areng, poliitiline kultuur)
Käsitleda Euroopa arengu põhilisi mõjutegureid, anda ülevaade põhilistest valdkondadest, viisidest, kuidas ja milles antiikaja kirjandus, kunst, aineline kultuur ning kreeka ja ladina keel on mõjutanud Euroopa kultuuri arengut erinevatel perioodidel. Luua interdistsiplinaarsed seosed klassikalise filoloogia ja kaasaja keelte ja kultuuride vahel Euroopas.
Üliõpilane 
1) on omandanud teadmised põhilistest kultuurivaldkondadest, mis kujunesid välja antiikajal ja mis kandusid ajaliselt edasi hilisematesse arenguperioodidesse;
2) loob seoseid antiikaja ja hilisemate ajaperioodide vahel, selgitab antiikaja mõjutusi eri perioodide kirjanduses, kunstis, kommetes, arhitektuuris, keeles;
3) eristab eri perioodide mõjutusi sissejuhatavate teadmiste tasemel, analüüsib ja selgitab filoloogilisi ja kultuuriloolisi seoseid romaani, germaani ja Põhjamaade kultuuriruumis.
