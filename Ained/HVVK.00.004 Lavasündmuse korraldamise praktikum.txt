Aine raames toimub seeria seminare, kus kaardistatakse erinevaid ootusi ja töölõike, mis on seotud etenduskunstnike / muusikute ja kultuurikorraldajate ühise vastutusega. Lahatakse erinevaid juhtumianalüüse, kirjeldatakse peamisi edutegureid ja kitsaskohti ning töötatakse välja algatusi edaspidiseks koostööks.
Aine eesmärgiks on luua ühine arutelu etenduskunstide ja/või muusika ning kultuurikorralduse tudengite vahel koos ülesandega analüüsida omavahelise koostöö erinevaid aspekte ning elluviimist.
Etenduskunstide / muusika tudengid saavad ülevaate kultuurikorralduse peamistest lähteülesannetest ja korraldaja positsioonist.
Kultuurikorralduse tudengid saavad ülevaate loovisikute peamistest ootustest, ülesannetest ja positsioonist.
