Kursus annab põhjalikke teadmisi tarkvara-intensiivsete süsteemide modelleerimise tehnikate kohta.  Praktikumides arendatakse süsteemianalüütikutele ja tarkvaraarhitektidele vajalikke oskusi. Tutvustatakse formaalmeetodeid, millega saab tuvastada raskestileitavaid vigu süsteemi disainis.
Kursuse eesmärgid on järgmised:
- Jagada põhjalike teadmisi tarkvara-intensiivsete süsteemide modelleerimisest ja formaalsest spetsifitseerimisest.
- Õpetada metodoloogilisi oskusi mudelite kasutamiseks tarkvarasüsteemide projekteerimisel, arendamisel ja hooldamisel.
- Tutvustada formaalseid meetodeid mudelite simuleerimiseks ja verifitseerimiseks.
Aine edukalt läbinud tudeng oskab...
1. Rakendada edasijõudnu tasemel standardseid süsteemide modelleerimise tehnikaid, eelkõige levinumaid UML diagrammi liike.
2. Kirjeldada olulisemaid probleeme, mis tekivad hägusate ärinõuete teisendamisel mudeliks, mis on piisavalt täpne nende nõuetele vastava tarkvarasüsteemi teostamiseks.
3. Formaliseerida tarkvarasüsteemi käitumist ja nõudmisi, et saaks rakendada arvutipõhiseid verifitseerimisvahendeid.
