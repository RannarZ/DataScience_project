Õppeaine läbimise käigus diskuteerivad üliõpilased magistriseminari juhendaja(te) ja kaasüliõpiastega uurimuse probleemipüstituse, teoreetilis-metoodilise raamistiku, andmete kogumise metoodika, andmete analüüsimise ning järelduste tegemise üle ning harjutavad magistritöö avalikku kaitsmist eelkaitsmise protsessis.
Õppeaine eesmärgid on:
- toetada üliõpilasi akadeemiliselt magistritöö valmimise protsessis (õppejõudude ja kaasüliõpilaste tagasiside ning töö osade retsenseerimise ja avalike arutelude kaudu);
- arendada vilumust erialase tööga seotud teaduskirjandusega ümberkäimisel ja akadeemilisel kirjutamisel;
- valmistada ette magistritöö avalikuks esitlemiseks.
Õppeaine läbinud üliõpilane:
- oskab töötada teaduskirjandusega ja kajastada olulisi teoreetilisi seisukohti oma magistritöö eelversioonis;
- suudab põhjendada oma töös tehtud valikuid ja seisukohti kõikides töö osades;
- on valmis esitama oma magistritöö esialgse variandi ja seda avalikult kaitsma;
- suudab kriitiliselt analüüsida kaasüliõpilaste magistritöö osi ja eelkaitsmiseks esitatavat magistritööd ning anda toetavat edasiviivat tagasisidet nii suuliselt kui kirjalikult.
