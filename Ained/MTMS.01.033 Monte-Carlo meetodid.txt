Kursus on pühendatud Monte-Carlo ehk simuleerimismeetoditele, mis järjest ulatuslikumalt leiavad kasutust statistiliste otsustuste tegemisel. Kursuse esimeses osas antakse ülevaade ühtlase jaotusega juhuslike arvude genereerimisest ja meetoditest nende testimiseks. Teine osa käsitleb põhiliste tõenäosusjaotuste simuleerimist, vaadeldakse ka Markovi ahelate simuleerimist.  Kolmandas osas esitatakse korduvvaliku meetodid - jack-knife ja bootstrap. Kursuse viimases osas vaadeldakse integraalide ligikaudset arvutamist Monte Carlo meetodil.
Tutvustada juhuslike nähtuste simuleerimist arvutil, seoseid juhuslike suuruste vahel, juhuslikkuse kasutamist matemaatika, tõenäosusteooria ja statistika probleemide lahendamisel.
Aine läbinud üliõpilane
- Oskab moodustada ja programmeerida juhuslike arvude generaatoreid, teab mis on hea ja mis halb generaator;
- Tunneb põhilisi statistilisi teste ja oskab nende abil, samuti muudel meetoditel analüüsida generaatori headust;
- Oskab genereerida realisatsioone põhilistest jaotustest, ka diskreetsest Markovi ahelast.
- Tunneb ja oskab kasutada ka üldisemaid meetodeid nii ühemõõtmelistest kui ka mitmemõõtmelistest jaotustest genereerimiseks (valikumeetod, Gibbsi valik);
- Oskab juhuslikkust kasutada dispersiooni hindamiseks taasvaliku meetodil (Jackknife, Bootstrap);
- Oskab integraale arvutada Monte-Carlo meetodil.
