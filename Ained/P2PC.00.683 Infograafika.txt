Auditoorsetes seminarides antakse ülevaade kujunduse tööprotsessidest ja vahenditest. Teostatakse praktilisi töid. Teemad: 
1) kompositsiooni, värviteooria ja tüpograafia alused;
2) pilditöötluse põhimõtted ja töövõtted;
3) vektorgraafika loomine ja kujundamine;
4) kihid ja nende kasutamine;
5) informatsiooni kujundamine;
6) protsesside ja klienditeekonna kaardistamise; vahendid (Bizagi, Smaply, Canvanizer, Mockflow).
Õppeaine eesmärk on anda algteadmised kujundusgraafika põhimõtetest ning nende rakenduslikest aspektidest protsesside kaardistamisel ja info esitlemisel, programmide Canva, Powtoon, Miro, InVisionapp jm kaudu.
Õppeaine läbinud õppija:
1) teab piksel- ja vektorgraafika töötlemisel kasutatavaid peamisi vabavaralisi ning tasulisi tarkvarapakette;
2) teab kujundusgraafika loomise põhimõtteid;
3) teab programmide Canva, Powtoon, Miro, InVisionapp otstarvet;
4) oskab valida graafika loomiseks sobiva tarkvara;
5) oskab kasutada  Canva, Powtoon, Miro, InVisionapp programme.
