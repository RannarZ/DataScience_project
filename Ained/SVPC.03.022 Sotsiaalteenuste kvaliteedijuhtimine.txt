Sotsiaalteenuseid osutava või korraldava organisatsiooni kvaliteedijuhtimise põhimõtted ja juhtimise kvaliteet; juhi ülesanded sotsiaalteenuste kvaliteedi tagamisel. Protsessijuhtimine ja protsesside kirjeldus. Sotsiaalteenuseid osutavate asutuste teenuste standardid, juhtimispoliitika, kvaliteedi kontroll ja järelevalve.
Süvendada õppijate teadmisi kvaliteedijuhtimise põhimõtetest ja selgitada nende rakendusvõimalusi sotsiaalteenuste osutamisel. 
Õppeaines käsitletakse  kvaliteedijuhtimise põhimõtteid ja tuntumaid teeenuste kvaliteedi mõõtmise ja hindamise meetodeid. Õpetatakse märkama kliendikesksust ja sihtgruppide kaasamise vajalikkust, protsessikeskset ja süsteemset lähenemisviisi kvaliteedile, pideva parendamise ja faktidele põhineva otsustusviisi vajadust. Antakse ülevaade  kvaliteedijuhtimise töövahenditest.
Õppeaine läbinud õppija:
* teab kvaliteedijuhtimise aluseid ja sotsiaalteenuste kvaliteedi tagamise mehhanisme,
* kirjeldab sotsiaalteenuste osutamisega seotud protsesse
* orienteerub sotsiaalteenuste kvaliteeti reguleerivates õigusaktides
* orienteerub sotsiaalteenuste kvaliteedi valdkonna terminoloogias
* rakendab kvaliteedijuhtimise põhimõtteid sotsiaalteenuste planeerimisel
