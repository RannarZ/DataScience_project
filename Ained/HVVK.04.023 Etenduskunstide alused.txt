Kursuse loengutes, seminarides ja praktikumides käsitletakse etenduskunstide teose (sh lavastuse) teostamise impulsse, komponente ja kompositsiooni, lavastusprotsesse ja meetodeid.
Kursuse eesmärgiks on alusteadmiste omandamine etenduskunstide toimimisest kontseptsiooni ja kompositsiooni, etenduskeskkonna, lavastusprotsessi ja produktsiooni tasandil.
Kursuse läbinu
valdab etenduskunstide põhimõistestikku;
orienteerub lavastuse komponentide spetsiifikates;
oskab kirjeldada ja analüüsida loomingulise impulsi ja idee teostamist etenduskunstide teoseks (sh lavastuseks);
oskab kirjeldada ja analüüsida lavastuse lavastus- ja produktsiooniprotsessi ning retseptsiooni;
mõistab kompositsiooni olemust nii etenduskunstides kui ka laiemas kontekstis;
oskab algtasemel luua valitud kunstižanris kompositsioonilise terviku.
