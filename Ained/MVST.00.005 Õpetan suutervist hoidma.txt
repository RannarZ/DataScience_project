Kursuse käigus täiendavad üliõpilased oma teadmisi suu- ja hambahaiguste olemusest ning ennetusest. Üliõpilased saavad vastuse kõige tavalisematele suutervist puudutavatele küsimustele: kuidas tekivad hambaaugud?, millist hambapastat valida?, kuidas õigesti hambaid pesta?, mis on fluoriid?, mis on ksülitool?, mis on hambakivi? jne. Kursuse lõpus oskab üliõpilane neid teemasid ka lihtsate sõnadega teistele selgitada. Kursus sisaldab tudengi valikul kas suutervisealase loengu pidamist või artikli kirjutamist.
Õpetada suutervisealaseid baasteadmisi ning nende teadmiste edastamise oskust nii lastele kui täiskasvanutele.
1. Üliõpilane saab aru hambaaugu tekkemehhanismist ning oskab lihtsate sõnadega seda ka teistele selgitada. 
2. Üliõpilane teab, kuidas ennetada hamba- ja igemehaigusi.
3. Kasutades suutervisealaseid baasteadmisi oskab üliõpilane viia läbi erinevaid ennetustegevusi (suutervisealase loengu pidamine või artikli kirjutamine).
