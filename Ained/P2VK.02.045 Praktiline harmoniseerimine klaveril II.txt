Jazzharmoonia alaste teadmiste (akordiõpetus, häältejuhtimine jt.) kasutamine arranžeerimisel klaverile. Elementaarsete aplikatuurireeglite ja erinevate rütmimuusika faktuuride omandamine.
Õppeaine eesmärgiks on:
* anda teoreetilised teadmised ja praktilised oskused rütmimuusika repertuaari arranžeerimiseks klaverile 
* vabaneda noodipildiga seotud musitseerimisest
* õppida saatma erinevais stiilides muusikat klaveril nii harmooniamärkide järgi kui ka kuulmisele toetudes
Aine läbinud üliõpilane:
* tunneb ning oskab mängida kõiki põhiseptakorde erinevates pööretes; oskab neid laiendada ning altereerida
* oskab mängida keerukamaid akordijärgnevusi erinevates pööretes/ "voicing'utes" (duuri ja molli II V I; turnarounds, jazzblues jms.), võttes aluseks kohustuslikku repertuaari kuuluvad palad
* suudab improviseerida bluesi laadil/ pentatoonikal ja lihtsamatele funktsionaalsetele järgnevustele toetudes
* teab swing-fraseerimise elementaarseid reegleid ning suudab mängida vastavalt
* oskab arranžeerida ning mängida lihtsamaid meloodiaid mitmehäälsetena.
