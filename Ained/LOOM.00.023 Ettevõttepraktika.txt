Üliõpilased läbivad praktika töökohal, kus töötamiseks on vajalikud õpitaval erialal omandatud teadmised ja oskused. Ülikoolipoolse juhendajaga analüüsitakse praktikal lahendatud probleemsituatsioone ning antakse hinnang üliõpilase poolt leitud lahendusstrateegiatele. Praktika käigus tutvutakse oma eriala töövõimalustega ülikoolivälises töökeskkonnas erialaspetsialistide juhendamisel. Omandatakse praktilised oskused, lahendatakse reaalseid probleemülesandeid, saadakse ülevaade karjäärivõimalustest selles asutuses. Praktika lõpus koostatakse praktikaaruanne, mille raames teostatakse põhjalik eneseanalüüs saadud kogemuste kohta. Praktkal osalejatele antakse tagasisidet ülesannetega toimetuleku kohta, mis võimaldab tudengil analüüsida ning mõtestada saadud erialast kogemust. Üliõpilane esitab oma praktika olulisimad tulemused avalikul seminaril kursusekaaslastele ja teistele huvilistele. Praktikakorraldust reguleeritakse vajadusel kahe- või kolmepoolsete lepingutega, mis sõlmitakse enne praktika toimumist ülikooli ning praktikapartneri vahel.
Kursus võimaldab õpitaval erialal omandatud teadmisi ja oskusi praktiseerida töökeskkonnas väljaspool ülikooli. Üliõpilane saab praktikal olles ülevaate oma teadmiste vastavusest ja taseme sobivusest, tulevase karjääri võimalustest ja edasise enesearengu vajadustest.
Aine läbinud üliõpilane: 
(1) oskab planeerida oma praktikat ja mõtestada, mida soovib praktika kaudu õppida;
(2) omandab erialase praktilise töö kogemuse akadeemilisest sektorist väljaspool; 
(3) oskab töötada meeskonnas; 
(4) oskab kohaneda igapäevase töörutiiniga; 
(5) omab ülevaadet konkreetsest  ettevõttest, selle töökeskkonnast, turupotentsiaalist ja oma 
karjäärivõimalustest selles ettevõttes; lisaks teab konkreetse ettevõtte, aga ka ettevõtte juhtimise 
praktilistest külgedest üldiselt; 
(6) oskab anda ülevaadet oma rollist antud ettevõttes: ülevaade probleemist, praktika eesmärgid, 
praktikandi spetsiifilised ülesanded, töötulemused; 
(7) oskab analüüsida, mida saab tudeng praktikal õpitust tulevikus enda karjääriteel/tööelus rakendada; 
(8) teeb praktika kogemuse kaudu teadlikke karjäärivalikuid (lõputöö teema valik, edasised õpingud, 
töö valik) ja astub konkreetseid samme selle suunas.
(9) oskab teha perioodilisi enesereflektsioone oma praktika ja karjääriplaanide kohta.
