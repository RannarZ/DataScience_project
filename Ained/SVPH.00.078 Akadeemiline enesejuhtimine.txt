Loengute, seminaride, kirjalike ülesannete ja ettekande pidamise võimaluste kaudu toetatakse õpiväljundite omandamist. Tutvustatakse õppekorraldust, akadeemilisi tavasid. Antakse ülevaade efektiivsest õppimisest ja vaimse tervise toetamisest ning luuakse eneserefleksiooni võimalused. Tutvustatakse suulise ja kirjaliku teadusliku eneseväljenduse eripära. Harjutatakse akadeemilise teksti lugemist ja kirjutamist ning suulise ettekande koostamist ja esitamist.
Anda osalejatele põhioskused ülikoolis õppimiseks.
Üliõpilane kavandab oma õpinguid ülikoolis arvestades õppekava ja õppekorraldust.
Üliõpilane teab õppimise peamisi psühholoogilisi mehhanisme ja oskab neid õppides rakendada.
Üliõpilane teab, kuidas oma vaimset tervist toetada ja kust vajadusel abi otsida.
Üliõpilane on kursis psühholoogia teaduskommunikatsiooni aluspõhimõtetega ja oskab algtasemel kasutada bibliograafilisi andmebaase.
Üliõpilane oskab väljendada end nii kirjalikult kui ka suuliselt psühholoogiaalase teaduskommunikatsiooni kontekstis.
