Aine käigus omandatakse teadmised ja arusaamad kaasava hariduse tähendusest, tõhusa rakendamise võimalustest ning kaasava kooli arendustegevustest.
Läbitavate teemade loetelu:
* Kaasava hariduse mõiste ja tähendus (kujunemine, mitmekesisus ja sotsiaalne õiglus). 
* Kaasava hariduse võtmetunnused (kaasava hariduskorralduse erinevad mudelid ja rakendamise viisid).
* Kaasava hariduse rakendamise võtmetunnused lapse tasandil (lapse isikuomadused, füüsiline kaasatus, psüühiline kaasatus ja sotsiaalne kaasatus).
* Kaasava hariduse võtmetunnused perekonna tasandil (perekonna kaasamine - pere ja lasteasutuse koostöö, pere ootused ja vajadused, pere ettekujutus kaasamisest; perkonna toetamine - vanemate koolitamine, individuaalne teenuste kava).
* Kaasava hariduse võtmetunnused organisatsiooni tasandil (organisatsioonikultuur - sotsio-kultuuriline lähenemisviis, kaasamise filosoofia asutuses, õppekava, mis toetab KH rakendamist, eestvedamine kaasava hariduse rakendamisel, muutuste juhtimine, enesehindamise raamistikud; organisatsiooni struktuursed omadused - tugisüsteemid, personal, töökorraldus, motivatsioonisüsteem).
* Kaasava hariduse võtmetunnused õpetaja tasandil (õpetaja omadused - isikuomadused ja kompetentsus; õpetamine - märkamine, õpi- ja õpetamistegevused sh kavandamine, rakendamine, hindamine; koostöö -  meeskonnatöö rühmas ja koostöö tugispetsialistidega).
* Kaasava hariduse võtmetunnused riigi tasandil (poliitika ja seadusandlus; koostöö, ressursid ja nende jaotus, monitooring ja hindamine).
* Lasteaia kaasava hariduse rakenduskava koostamine, põhimõtted ja struktuur.
On kujunenud valmisolek ning omandatud teadmised ja oskused kaasava hariduse tähenduslikuks rakendamiseks alushariduses.
Õppeaine läbinud üliõpilane:
* mõistab kaasava hariduse tähendust ja mõtestab kaasava hariduse definitsiooni erinevaid aspekte oma lasteaia kontekstis;
* teab kaasava hariduse võtmetunnuseid ja tunnuseid lapse, pere, õpetaja, institutsiooni ja riigi tasandil ning mõtestab neid oma lasteaia kontekstis;
* teab enda rolli vanemõpetajana kaasava hariduse rakendamisel lasteaias, oskab nõustada kolleege ja lapsevanemaid kaasavate praktikate rakendamisel;
* hindab ja analüüsib kaasava hariduse rakendamise hetkeseisu oma lasteaias;
* planeerib arendustegevused kaasava hariduse edendamiseks lasteaias ja teeb ettepanekuid lasteaia juhtkonnale arendustegevusteks.
