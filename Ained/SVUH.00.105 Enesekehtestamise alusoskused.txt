Teoreetiliste lähtekohtade tutvustamisele järgneb suhtlemise baasoskuste videotreening: aktiivne kuulamine, mina-sõnumid, "ei" ütlemine, vastupanuga toimetulek. Sellele järgneb valik kompleksoskuste teooriaid ja treening:  valida on võimalik tõhusa tagasiside andmise, koosolekute ja läbirääkimiste juhtimise, grupiprotsesside juhtimise, muutuste juhtimise või konfliktide vahendamise vahel.
Aine üldeesmärk on anda enesekehtestamise baasoskused ja käsitleda mõningaid olulisemaid kompleksoskuseid juhtimise kontekstis.
Õppekursuse läbinud üliõpilane
- tunneb enesekehtestamise teoreetilisi aluseid, põhimõisteid ja peamisi tehnikaid; 
- oskab kehtestada end erinevates tööalastest situatsioonides;
- väärtustab nii iseennast kui kaaslasi suhtlemisprotsessis ja suhtlemise eetilisi põhimõtteid
