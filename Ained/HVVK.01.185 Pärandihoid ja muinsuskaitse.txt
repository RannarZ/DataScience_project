Antakse ülevaade muinsuskaitse ajaloost ja teooriast, seadusandlusest, ajaloolisest keskkonnast ja selle kaitsest. Tutvustatakse muinsuskaitse ja restaureerimise põhimõisteid ja toimimismehhanisme. Tutvustatakse pärandikaitse teisi võimalusi nagu rahvuspargid, miljööväärtuslikud alad ja üldplaneeringuga seatav kohalik kaitse.
Tutvustada muinsuskaitse teooriat ja praktikat ning anda ülevaade muinsuskaitsekorraldusest Eestis.  Tutvustada pärandihoiu teisi võimalusi nagu rahvuspargid, miljööväärtuslikud alad jm planeeringutega seatavad kaitse võimalused.
Aine edukal läbimisel üliõpilane on teadlik muinsuskaitse ja pärandihoiu õiguslikust keskkonnast ja korraldusest riigis; tunneb valdkonna põhimõisteid; oskab iseseisvalt otsida vajalikku informatsiooni muinsuskaitse, rahvusparkide, miljööalade jms kohta.
