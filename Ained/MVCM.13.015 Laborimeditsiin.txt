Laborimeditsiin õppeaine (8 EAP) koosneb järgmistest alamoodulitest: kvaliteet ja metroloogia (1 EAP), kliiniline keemia (2 EAP), mikrobioloogia ja viroloogia (2 EAP), molekulaarsed ja rakubioloogilised meetodid laborimeditsiinis (2 EAP), eripatoloogia (1 EAP). 
Õppeaine annab põhilise ülevaate tänapäevase haiglalabori  kvaliteedi põhimõtetest, alamoodulite valdkonnas  tehtavatest analüüsidest ja metoodikatest. Lisaks metoodikatele saavad üliõpilased vajaliku ülevaate teguritest mis võivad mõjutada analüüsimeetodeid ja analüüsitulemust.
Üliõpilane omandab algteadmised ja esmased praktilisi oskuseid haiglate laboris kasutusel olevatest analüüsimeetoditest, nende kvaliteedikontrolli võimalustest, sagedasematest preanalüütilistest ja analüütilistest teguritest, mis võivad mõjutada tulemust ning andmekaitse ja meditsiinilabori eetika printsiipidest.
1.	Teab olulisemaid kliinilises laboris kasutatavaid analüüsimeetodeid ja nende asutamisvajadust
2.	Teab olulisemaid tegureid mis mõjutavad analüüsiprotsessi ja analüüsitulemust
3.	Oskab kirjeldada ja võrrelda erinevaid analüüsimeetodeid
4.	Viib läbi erinevate meetodite võrdlust ja verifitseerib meetodeid
5.	Teab valideerimise aluseid
6.	Tunneb laboratooriumite tööprotsesside korralduse aluseid ja riskihindamist laboris.
7.	Tõlgendab kvaliteedikontrolli tulemusi ja teab analüüsi mõõtetulemuste tõlgendamise aluseid.
8.	Suudab ette kanda ja oskab edasi anda omandatud teadmisi teistele laboritöötajatele.
9.     Teab erialasõnavara ning oskab ennast väljendada erialalises keeles.
10.   Teab andmekaitse ja meditsiinilabori eetika põhiprintsiipe. 
11.   Oskab teha meeskonnatööd.
