Kursus annab ülevaate kriisipsühholoogia teooriatest ja meetoditest. Käsitletakse erinevaid kriisitüüpe (arengulised ja situatiivsed), kriisireaktsioone ning psühholoogilisi abistamisviise kriisis inimese abistamisel. Räägitakse ka post-traumaatilisest stressihäirest ning teistest psüühilistest häiretest, mis kaasuvad traumaatilise kogemusega.
Kursuse eesmärk on anda teadmised kriisi olemusest ja tekkepõhjustest ning kriisisekkumise viisidest. Tudengid oskavad ära tunda kriisisümptome ning hinnata nende raskusastet. Saadakse baasilised professionaalsed oskused kriisiolukorras toimimiseks.
Tunneb kriisipsühholoogia terminoloogiat ja teooriaid.
Teab erinevaid kriisitüüpe ja reaktsioone traumaatilisele sündmusele.
Tunneb abistamise põhimõtteid kriisijärgses perioodis. Oskab eristada laste ja täiskasvanute eripärasid abistamisel.
Teab, kuidas tõsta indiviidi ja grupi tasandil valmisolekut kriitilisteks sündmusteks.
