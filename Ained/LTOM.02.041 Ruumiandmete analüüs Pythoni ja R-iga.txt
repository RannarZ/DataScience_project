Sissejuhataval kursusel tutvustatakse Python'i ja R-i keskkonnas käsurealt töötamise olemust, võtteid ja tööriistu.
Antakse ülevaade nö igapäevaste GIS-ülesannete lahendamise võimalustest Python'i ja R'i keskkonnas. Seejuures on rõhuasetus erinevate GIS-iga seotud ülesannete lahendamise dokumenteerimisel ja automatiseerimisel. 
Ülesanded ei eelda varasemaid teadmisi vastavatest tööriistadest ja nende kasutamisest. Tegemist on rakendusliku kursusega, mis tähendab valdavalt töötamist arvutiga ning ülesannete lahendamist.
Kursuse läbija saab aru ja oskab kasutada graafilise kasutajaliideseta ruumilise ja statistilise andmeanalüüsi meetodeid laialt levinud skriptimiskeskkondades Python ja R.
Õpib tundma Python'i ja R-iga töötamise põhialuseid ning tunneb peamisi töövõtteid ja analüüsivahendeid.
Omandab ülevaate olulisematest GIS-analüüsiks vajalikest Python'i ja R-i laiendustest.
Saab aru, kuidas integreerida Python'it ja R'i teiste tarkvaraplatvormidega.
On võimeline rakendama ja lahendama tavalisemaid andmetöötluse ülesandeid Python'i ja R'i tööriistade abil. 
Oskab vastata erinevate andmetüüpidega (sh ruumilised)  seotud uurimisküsimustele.
Oskab läbi viia, automatiseerida ja dokumenteerida standardseid GIS-analüüsiga seotud ülesandeid Pythoni ja R'i skriptimiskeskkonnas.
