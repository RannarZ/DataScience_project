Seminarides avatakse süvitsi erinevaid kaasaegseid uurimisteemasid ajaloos läbi ettekannete ja arutelude.
Seminarides osalemine ja kodutööde tähtaegne esitamine on aine läbimise eelduseks.
Arendada süvendatult magistrantide akadeemilise uurimistöö tegemise ja kirjutamise oskusi, tutvustada erinevaid uurimisteemasid ja meetodeid ning pakkuda talle võimalust saada oma uurimistööle tagasisidet.
Õppeaine edukal läbimisel üliõpilane:
- kirjeldab erinevaid ajaloo uurimissuundi ja meetodeid; 
- rakendab akadeemilist teksti kirjutades oma uurimistöö teemast lähtuvalt empiirilise materjali analüüsiks vajalikke meetodeid;
- suudab akadeemilises ettekandes argumenteeritult väljendada oma uurimisteema põhiseisukohti.
