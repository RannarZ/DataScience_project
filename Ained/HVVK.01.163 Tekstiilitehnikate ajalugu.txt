Lühike ülevaade rõivatekstiilide arengust Euroopas (Põhja-Euroopas) esiajaloost 19. sajandi lõpuni.
Käsitletavad teemad:
- Naturaalsed kiud, nende olemus ja päritolu. Esimesed inimese loodud kiud.
- Tekstiilitöövahendid ja -masinad, nende areng ajas.
- Tekstiilide valmistamise ühiskondlik taust läbi aegade.
- Tekstiilivärvid - looduslikud ja inimese loodud värvained, värvimise tehnoloogiad.
- Tekstiilid ja tekstiilitehnikad Euroopas läbi aegade, kronoloogilises järjestuses esiajaloost 20 sajandini - kiviaeg, pronksiaeg, rauaaeg, keskaeg, uusaeg. Kangaspuud ja kangad. Muud tekstiilitehnikad (silmuskudumine, paelad, tikandid, pitsid, vilt, trükk jm).
Aine läbinud üliõpilane omab esialgset ülevaadet tekstiilide valmistamise ja töötlemise tehnikate arengust, kasutusest, kaubandusest Euroopas ja sellega otseselt seotud piirkondades, esiajaloost 20. sajandini.
Kursuse läbinud üliõpilane:
- Orienteerub tekstiilide ja nende valmistamise tehnikate ajaloolises taustas ja päritolus, 
- suudab erinevaid tekstiilitöö vahendeid ja -masinaid, tehnikaid ja materjale asetada ajastu konteksti, oskab tekstiilide arengut seostada üldise tehnikaajalooga,
- oskab leida vastava valdkonna kirjandust, kasutades loengutes õpitud märksõnu ja nimesid,
- oskab märgata tekstiilitehnoloogiate ja ühiskonna arengu omavahelisi seoseid,
- oskab õpitut kasutada ka rahvarõivaste lahtimõtestamisel.
