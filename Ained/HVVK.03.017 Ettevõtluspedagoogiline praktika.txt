Praktika ülesandeid sooritades omandab praktikant ettevõtlusprotsessi juhtimise oskused, ettevõtluse õpetamiseks vajalikud pedagoogilised oskused, ettevõtliku hoiaku toetamiseks vajalikud kasvatusoskused ning ettevõtlusõppe õpetaja rolliga seotud reflekteerimisoskused.
Praktika sooritatakse, abistades praktikakooli ettevõtlusõppe õpetajat igapäevaste töökohustuste täitmisel ning juhendajaga eelnevalt läbi arutatud ja kokkulepitud iseseisvaid õppe- ja juhendamisülesandeid teostades.
Praktikant vaatleb ja analüüsib ettevõtlusõppega seotud personali tegevusi erinevates õppe-kasvatusolukordades (tunnid, praktikumid, klassiväline tegevus, koostöö erinevate huvirühmadega), kavandab ja teostab vähemalt neli õppetundi (klassitund, rühmatöö, praktikum, koosolek etc), rakendab vähemalt ühte meetodit õpilase ettevõtlikkuse ja sellele vastavate hoiakute analüüsiks, äriidee selitamiseks ja sõnastamiseks, ettevõtluskeskkonna  keskkonna analüüsiks, ärimudeli loomiseks ning äriplaani esitlemiseks ja kaitsmiseks ning reflekteerib kirjalikult oma tegevust ettevõtlusõppe õpetajana.
Praktika otstarbeks on anda praktilisi kogemusi ettevõtluse õpetamiseks üldhariduskoolis ning võimaldada eelnevate õppeainete raames omandatud teadmiste ja oskuste pedagoogiliselt ja metoodiliselt asjakohaseid rakendamisvõimalusi meeskonnajuhtimises, arendusprojekti kavandamises ja rakendamises jm ettevõtlusõppega seonduvas.
Praktika edukalt läbinud üliõpilane
-	oskab planeerida ja teostada ettevõtlusõpet nii põhikooli kui gümnaasiumiastmes;
-	oskab juhtida õppimisprotsessi (valib sobiva käitumisstiili; koostab eesmärgipärase ja loogilise tunnikava; kasutab tähelepanu köitvaid võtteid; toetab õpilaste autonoomset motivatsiooni ja juurdekasvuuskumusi);
-	analüüsib seoses õpetamise ja juhendamisega oma tegevust õpieesmärkide saavutamisel  tunnis ja tunnivälises töös ning kavandab sellele toetudes oma edasisi tegevusi;
-	mõistab koostöö vajalikkust ning algatab koostööprojekte nii koolisiseselt (juhtkond, erinevad aineõpetajad, huvijuht etc) kui kooliväliselt (KOV partnerid, ettevõtjad, lapsevanemad, kohalik kogukond);
-	seostab haridusasutuse põhitegevuse, struktuuri ja dokumentatsiooni ettevõtlust reguleeriva seadustikuga;
-	omab õpetajatööks vajalikke eneseväljendus-, suhtlemis- ja koostööoskusi;
-	oskab kasutada aktiivõppemeetodeid ning kasutab õppes asjatundlikult mitmesuguseid näitlikustamise ja kaasamise võtteid.
