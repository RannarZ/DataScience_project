Käsitletavad teemad: intelligentsuse käsitlemine erinevatel kirjeldustasanditel; juhtivad intelligentsuseuurijad; intelligentsuse struktuuri kirjeldavad mudelid ja teooriad; intelligentsuse hindamine; intelligentsusetestide tulemuste seosed inimeste toimetulekuga erinevates eluvaldkondades, inimestevaheliste erinevuste geneetilised ja keskkondlikud mõjutajad; reduktsionistlikud katsed seletada inimestevahelisi erinevusi  infotöötlus- ja ajuparameetritega; gruppidevahelised erinevused; intelligentsus igapäevaelus.
Kursuse üldeesmärk on anda kuulajatele struktureeritud ülevaade intelligentsuse põhilistest käsitlusviisidest ning intelligentsusega seotud põhilistest uurimisküsimustest ja - tulemustest. Kursuse läbinu peab valdama põhimõisteid, tundma põhilisi intelligentsuse käsitlusviise ja empiirilisi leide, samuti peab läbinu olema võimeline hetkel domineerivate teoreetiliste seisukohtade valguses eristama teaduslikult põhjendatud intelligentsust puudutavaid seisukohti pseudoteaduslikest. Kursus püüab oma ülesehituselt olla dialektiline, vastandades ning sünteesides erinevaid käsitlusviise. Kursuse põhirõhk on kaasaegsetel uurimissuundadel- ja tulemustel.
Kursuse läbinu:
- omab struktureeritud ülevaadet põhilistest kaasaegsetest intelligentsuse käsitlusviisidest
- teab intelligentsuse struktuuri kirjeldavaid mudeleid, intelligentsuse hindamise viise ja -vahendeid ning hindamistulemuste tõlgendamise põhitõdesid
- omab ülevaadet psühhomeetriliselt mõõdetud intelligentsuse ennustusväärtusest erinevates eluvaldkondades
- teab võimalikke tegureid, mis kujundavad inimestevahelisi erinevusi vaimsetes võimetes
- tunneb levinumaid teooriaid, mis püüavad kirjeldada inimestevaheliste erinevuste kognitiivset ning bioloogilist tagapõhja
- omab ettekujutust intelligentsuse uurimisele avalikku tähelepanu tõmmanud teemadest nagu võimalikud gruppidevahelised erinevused ning inimeste- ja gruppidevaheliste erinevuste sotsiaalse tähendused.
