Kursuse raames tutvustatakse peamiseid suulise tõlke liike: järeltõlget (märkmetega ja märkmeteta), sünkroontõlget, sosintõlget, lehelttõlget, kontakttõlget. Teoreetilisi loenguid toetavad praktilised seminarid, kus üliõpilastel on võimalik kõiki eespool mainitud tõlkeliike ka omal käel proovida.
Kursuse raames õpitakse eristama peamisi suulise tõlke liike ning omandatakse mälu- ja märkmetehnika alused. Harjutatakse erineva pikkuse ja raskusastmega kõnede aktiivset kuulamist ja analüüsimist ning eritüüpi (argumenteerivate, kirjeldavate jne) kõnede koostamist. Ainekursus annab võimaluse panna ennast tõlgi rollis proovile erinevates tõlkesituatsioonides ning harjutada peamisi tõlketehnikaid (mälu pealt järeltõlge, märkmetega järeltõlge, sünkroontõlge, lehelttõlge).
Kursuse läbinud üliõpilane
- eristab ja kirjeldab peamisi suulise tõlke liike:
- rakendab õpitud mälu-, märkme- ja tõlketehnikaid tõlkesituatsioonis;
- demonstreerib oskust aktiivselt kuulata ja analüüsida erineva pikkuse ning raskusastmega tekste;
- koostab erinevat tüüpi kõnesid.
