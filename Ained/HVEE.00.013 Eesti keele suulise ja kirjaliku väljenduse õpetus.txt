Ainekursus toetab eestikeelse lõputöö kirjutamist. Kõik kursusel tehtavad iseseisvad tööd on seotud üliõpilase lõputöö teemaga.
Ainekava jaguneb kaheks mooduliks.
1. Kirjalik väljendusoskus: akadeemilise teksti üldpõhimõtted, refereerimine, tsiteerimine, viitamine, viitehaldus, erialakeel, erialainfootsing, protsessikeskne tekstiloome, keelehooldeallikate kasutamine, tarbetekst.
2. Suuline väljendusoskus: suulise teksti eripära, avalik esinemine, ettekande koostamine ja pidamine.
Ortograafia teemad on põimitud teiste teemade sisse ja neid käsitletakse läbivalt.
Eesmärk on tõhustada loodus- ja täppisteaduste valdkonna bakalaureuseõppe üliõpilaste erialase suulise ja kirjaliku eneseväljenduse oskust ning toetada neid lõputöö kirjutamisel.
Kursuse läbinud üliõpilane:
- lähtub lõputöö koostamisel oma eriala või instituudi kirjalike tööde vormistamise juhendist ja akadeemilise teksti eripärast;
- rakendab akadeemilise teksti koostamisel protsessikeskse tekstiloome võtteid, et arendada oma kirjutamisoskust;
- oskab otsida keelehooldeallikatest asjakohast teavet õigekirjutuse kohta;
- rakendab akadeemilise teksti loomisel selgekeelsuse põhimõtteid;
- kasutab ettekande pidamisel esinemist toetavaid võtteid.
