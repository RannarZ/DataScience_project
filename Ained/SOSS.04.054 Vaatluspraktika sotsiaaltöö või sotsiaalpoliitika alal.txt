Vaatluspraktika moodustab esimese osa sotsiaaltöö ja sotsiaalpoliitika valikmoodulites superviseeritavatest praktikatest ning see on suunatud sotsiaaltöö vaatlemisele.
Vaatluspraktika käigus täidab tudeng järgmised ülesanded:
1. Tutvub temaatilise kirjandusega (k.a. seadused, määrused, artiklid, arengukavad jne).
2. Tutvub asutuse põhikirjaga ja töökorraldusega.
Töömeetodid: iseseisvad tööülesanded, seminarid.
Vaatluspraktika koht ja aeg:
Praktika toimub kas ühes või maksimaalselt kahes erinevas kohas. Enne praktika algust tuleb üliõpilasel praktika koha ja sealse juhendaja suhtes kokku leppida oma ülikoolipoolse juhendajaga. See toimub praktika seminaridel.
Reeglina ei tohi praktikat sooritada enne esimese kursuse lõpetamist.Vaatluspraktika jaoks on eelduseks kohustusliku alusõppe läbimine. 
Praktika koha leidmine ning töötingimused:
Iga üliõpilane on ise vastutav praktikakoha leidmise eest. Sotsiaalpoliitika õppetooli õppejõud aitavad luua sidemeid ning vahendada tööandjate ja üliõpilaste huvisid. 
Juhendamine:
Praktika juhendajateks on kaks inimest: ülikoolist ja praktika kohast. Töökohapoolne juhendaja on vastutav praktika sisulise poole eest ning praktika lõppemisel täidab tema hindamislehe.
Vaatluspraktika eesmärgiks on anda algteadmisi Eesti sotsiaaltöö praktilisest toimimisest.
Oskab seada praktika eesmärke;
Oskab kirjeldada Eesti sotsiaaltöö praktikas esinevaid peamisi sotsiaalseid probleeme;
Oskab nimetada Eesti sotsiaaltöö peamisi kliendirühmi ja lahendusi teenuste ning toetuste näol;
Oskab analüüsida enda tegevust asutuse töötajana;
Oskab kirjeldada enda arengut praktika käigus;
Oskab otsida teemakohaseid seadusi, arengudokumente;
Oskab kirjeldada asutuse toimimist;
Saab esmased oskused ametiasutusega suhtlemisel.
