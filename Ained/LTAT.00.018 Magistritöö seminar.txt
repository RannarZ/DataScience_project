1. Ülevaade TÜ Arvutiteaduse instituudi kaitstavate lõputööde nõuetest ja kriteeriumitest, protsessist ja hindamisest;
2. Uurimustöö teema valik ja tööplaani koostamise juhised;
3. Eestikeelse akadeemilise teksti kirjutamise soovitusi;
4. Kirjandusülevaate koostamise juhised;
5. Kirjandusallikate kasutamine ja viitamine; tsiteerimine ja refereerimine, viitamissüsteemid;
6. Plagiaat, plagiaadi põhjused ja vältimine ning plagiaadituvastuse elektroonsed vahendid;
7. Oma teema tutvustamine aruteluseminaril ning tagasiside saamine ja andmine;
8. Töö põhisisu, jooniste ja tulemuste esitamine
9. Hea esinemine Juhiseid hea kaitsmisettekande tegemiseks;
10. Proovikaitsmiste läbiviimine ning tagasiside andmine ja saamine.
Kursuse eesmärk on arendada magistritöö ja lõputöö projekti koostajate teadmisi TÜ Arvutiteaduse instituudis kaitstavate lõputööde nõuete ja kriteeriumite osas; saada ülevaade võimalikest uurimustöö läbiviimise metoodikatest; aidata lahendada võimalikke magistritöö ettevalmistamisel ja kirjutamisel esilekerkivaid küsimusi; tutvuda erialakeelega, õppida akadeemilist eneseväljendust, õppida tõhusalt kasutama keelehooldeallikaid; arendada kriitilist suhtumist oma tekstiloomesse; harjutada esinemisoskust edukaks magistritöö kaitsmiseks; õppida andma ja saama tagasisidet enda ja kaasüliõpilaste tööle.
Kursuse läbinud üliõpilane:
1) omab vajalikke põhi- ja taustateadmisi edukaks uurimustöö läbiviimiseks;
2) oskab enda magistritöö metoodika valikut põhjendada ja analüüsi läbi viia;
3) oskab tuua välja hea magistritöö kirjutamise põhitõed (töö struktureerimine, õigekiri, viitamine ja refereerimine, magistritöö vormistamine);
4) suudab kirjeldada mitmeid tagasiside andmise ja saamise viise ja paremaid praktikaid;
5) suudab kirjeldada hea kaitsmisettekande omadusi.
