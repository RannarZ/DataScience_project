Kursus tutvustab tudengeile teaduseetika aluseid, mh juhatab sisse eetikasse, teaduseetikasse, ning keskendub kõige põhjalikumalt just teaduseetika küsimustele humanitaarias ja sotsiaalteadustes. Tudengid loevad ning arutlevad erinevate teadust reguleerivate tavade ning koodeksite üle, uurivad hea teaduse ning väärkäitumise teooriat ning praktikat, arutavad oma eriala autorsuse praktikaid ja huvide konflikti vältimise viise. Lõpetuseks analüüsitakse omaenda uurimistöö eetilisi aspekte.
Kursuse eesmärgiks on tutvustada tudengitele teaduseetika aluseid, fookusega humanitaar- ja sotsiaalvaldkonna erialadel ning uurimistöödel.
Kursuse läbinud tudeng:
-	Tunneb teaduseetika põhimõtteid ning oskab kasutada valdkonda reguleerivaid teaduseetika juhiseid ja koodekseid. 
-	Teab hea teaduse tavasid ning oskab väärkäitumist vältida. 
-	Oskab ära tunda oma uurimistöö eetilisi aspekte ning neid kriitiliselt analüüsida. 
-	Teab, kas ja milliseid kooskõlastusi võib uurimistöö tegemiseks vaja olla. 
-	Tunneb autorsuse põhimõtteid ning teab, kuidas teaduskogukonnas huvide konflikte vältida. 
-	On omandanud praktilise kogemuse teaduseetika juhtumite analüüsimisel.
