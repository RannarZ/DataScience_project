Kursusel keskendutakse eestikeelse lõputöö kirjutamise toetamisele.
Üldised teemad:
- keelenõu (nimede käänamine, algustäht, arvukirjutus, keelehooldeallikad jms),
- teadustekst (viitamine, oskussõnavara),
- erialainfootsing,
- akadeemiline esinemine,
- matemaatilise teksti vormistamine,
- lõputöö vormistamise ja kaitsmise põhiprintsiibid.
Kursuse eesmärgiks on
1) tõsta matemaatika bakalaureuseõppe lõpetajate konkurentsivõimet tööturul, toetades selleks õppijate erialase eestikeelse eneseväljendusoskuse arengut,
2) toetada õppijaid lõputöö korrektsel (nii keeleliselt kui tehniliselt) vormistamisel,
3) toetada õppijaid lõputöö kaitsmiseks valmistumisel.
Kursuse läbinud üliõpilane
1) mõistab eneseväljendusoskuse tähtsust (sh. lõputöö koostamise ning esitamise kontekstis),
2) teab põhilisi reaalteaduste üliõpilaste kirjalikes töödes esinevaid õigekeelsusprobleeme ning oskab neid vältida,
3) teab teadusliku ning populaarteadusliku teksti erinevusi,
4) teab avaliku esinemise põhiprintsiipe ning oskab neid rakendada oma uurimisküsimuse avalikul esitusel,
5) oskab planeerida lõpptähtajast tulenevaid vahetähtaegu ja neid järgida,
6) tunneb matemaatika / matemaatilise statistika lõputööde vormistuspõhimõtteid,
7) on saanud kogemuse lõputöö proovikaitsmisest, eesmärgiga parandada tegeliku kaitsmise kvaliteeti.
