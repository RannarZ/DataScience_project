Antakse sissejuhatav ülevaade ökosemiootikast - ökoloogia ja kultuurisemiootika piirialal kujunenud distsipliinist. Selle peamisteks küsimusteks on loodus- ja kultuurikeskkonna interpreteerimine, keskkonnakonflikte tekitavad ja neid tasakaalustavad mehhanismid. Ökosemiootika mõistmiseks antakse ülevaade ökoloogia põhialustest ja näidatakse, kuidas on need ökosemiootika teoorias arendamist leidnud. Eraldi käsitletakse inimese ja keskkonna vastastikust mõju, kultuuri ja ühiskonna sümbioosi kultuuriepohhide ja märgisüsteemide kujunemisel.
Kursus annab süstemaatilise ülevaate ökoloogia põhialustest, ökosemiootika paradigmast ning kultuuri ja looduse suhetest. Populatsioone, ökosüsteeme, inimühiskonda ja kultuurinähtusi käsitletakse semiootiliste ja kommunikatiivsete suhtevõrgustikena, tuues esile nende struktuursust, dünaamikat ja vastasseoseid. Vaadeldakse keskkonnaprobleemide semiootilisi aspekte.
1) Õppeaine läbinud üliõpilane on tuttav ökoloogia alustega ja peamiste keskkonnaprobleemidega; 2) tunneb ökosemiootika teoreetilisi aluseid ja analüüsimeetodeid ning oskab neid iseseisvalt rakendada. 3) omab ülevaadet keskkonnamõtte suundadest ja olulisematest autoritest.
