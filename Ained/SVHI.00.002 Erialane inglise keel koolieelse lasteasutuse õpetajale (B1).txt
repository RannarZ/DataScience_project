Kursuse käigus töötatakse erinevate pedagoogikaalaste tekstidega: alushariduse ja lasteaiaõpetaja elukutse spetsiifika; alushariduse õpetajate ettevalmistamine Eestis; õppimine mängu kaudu, erinevad õpistiilid ja -meetodid; kaasav õppimine, lasteaiad erinevates maades+üliõpilaste valitud teemad. Tundides arutletakse õpitud sõnavara piires tekstipõhistelt haridusteemadel. Arutelude, juhtumianalüüside ja ettekannete, rühma- ja paaristööd, suuliste ettekannete ja kirjalike refereeringute abil õpitakse rakendama suulist ja kirjalikku keelekasutust. Õpetamisel kasutatakse interaktiivseid võtteid ja sotsiaalset õppimist.
Rikastada üliõpilaste sõnavara ja grammatilisi oskusi B1 keeletasemel, töötamaks iseseisvalt alusharidusega seotud ja üldpedagoogilise kirjandusega.
Mooduli läbinud üliõpilane:
- tunneb olulisemat oskussõnavara ja mõistab erialaseid tekste;
- arutleb õpitud sõnavara piires haridusteaduslikel teemadel;
- oskab teha kokkuvõtte erialasest tekstist ja seda parafraseerida;
- koostab ja esitab loetud erialase kirjanduse põhjal suulise ettekande;
- analüüsib ja tagasisidestab kaasüliõpilaste ettekandeid.
