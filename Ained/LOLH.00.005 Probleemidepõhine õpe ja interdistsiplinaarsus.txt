Õppeaines seostatakse koolis omandatud valdkondlikud teadmised ühtseks tervikuks. Kursus on suunatud 21.sajandil vajalike oskuste kujundamisele (sh probleemide lahendamine, põhjendatud otsuste tegemine, kriitiline mõtlemine). Kursus tugineb 6-8 igapäevaeluga seotud interdistsiplinaarsele probleemile (mooduli vormis). Probleemidepõhise õppe osana sisaldab kursus ka uurimusliku sisuga praktilisi töid ning kujundatakse ülekantavaid oskuseid.
Eesmärgid:
1) anda ülevaade interdistsiplinaarsusest loodusteaduslikus hariduses;
2) arendada oskust  tunda ära ja sõnastada loodusteadusliku sisuga probleeme; 
3) kujundada interdistsiplinaarset mõtlemist loodusteadusliku sisuga probleemide lahendamisel;
4) arendada oskust koostada ja läbi viia praktilisi uurimuslikke töid;
5) arendada oskust  teha põhjendatud otsuseid.
Õpiväljundid:
1) oskab tuua näiteid interdistsiplinaarsuse erinevatest ilmingutest hariduses;
2) oskab sõnastada ja tunneb ära loodusteadusliku sisuga probleeme ;
3) mõistab interdistsiplinaarsete teadmiste tähtsust ning oskab neid kasutada loodusteadusliku sisuga
probleemide lahendamisel;
4) oskab koostada ja läbi viia praktilisi uurimuslikke töid loodusteadusliku sisuga probleemide
lahendamisel;
5) on omandanud oskuse teha sotsiaalteadusliku  kandepinnaga põhjendatud otsust.
