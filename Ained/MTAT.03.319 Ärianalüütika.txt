See kursus on üles ehitatud "vertikaalsetele" (probleemid) ja "horisontaalsetele" (meetodid) teemadele. 
Vertikaalsed teemad kujutavad endast müügi-, turunduse ja operatsioonidealaseid probleeme: näiteks  toodete adopteerimise, sisseostu ennustamise mudeleid ja ostukorvi analüüsi. 
Horisontaalsed teemad kätkevad endas andmekaeve ja statistilise analüüsi alamjaotusi: 
* andmekaeve: klassifitseerimine (otsustuspuud, närvivõrgud, support vector machines), klasterdamine (hierarhiline, k-means ja biklasterdamine, iseorganiseeruvad kaardid), soovitussüsteemid (koostööline filtreerimine), ennustamine (kasutades otsustuspuid ja närvivõrke).  
*  klassikaline statistiline analüüs: multidimensionaalne skaleerimine, printsipiaalkomponentanalüüs, singulaarlahutus, korrespondentsanalüüs. 
Lisaks kasutatakse varemõpitud lineaarset ja logistilist regressiooni eesmärgiga lahendada konkreetseid tööstuslikke probleeme minimeerimaks testimisviga.
Kursus annab tudengitele oskuse kasutada statistilise analüüsi ja andmekaeve tehnikaid lahendamaks äriprobleeme, mis on seotud müügi, turunduse ja operatsioonide aladega
Aine läbinud üliõpilane on võimeline:
1. Tuvastama andmekaevetehnikate kasutamise võimalusi  ning sõnastama müügi, turunduse ja operatsioonide alaseid tüüpküsimusi.
2. Kasutama programmeerimiskeeli R (või Python) ning nendega seotud töövahendeid, et osata  analüüsida ärilisi andmeid ja seega anda tõenduspõhiseid vastuseid ärilistele probleemidele.
3. Mõistma andmeanalüütiliste tehnikate ristkasutuse võimalusi, näiteks seda, et assotsiatsioonireegleid saab rakendada seoste leidmiseks ka kahemõõtmelises andmetabelis või võimalust identifitseerida rist- ja ülesmüügi võimalusi iseorganiseeruvate kaartide klasterdustulemustest. 
4. Kombineerima ansambelmeetodeid, mis annavad ammendavaid vastuseid ärilistele küsimustele.
5. Mõistma analüütika tööriistadesse investeerimise tähtsust, kasumlikkust ja eetilisi tähendusi, et kasutada seda ärianalüüsil ja selle arendamisel.
