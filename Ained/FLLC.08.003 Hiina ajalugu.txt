Kursusel käsitletakse Hiina ajaloo kronoloogia, perioodide ja allikate küsimusi; Hiina ajaloo olulisemaid sündmusi ja isikuid ning nende rolli ajaloo kujundamisel ja suunamisel; Hiina ajaloo kulgu maailma ajaloo üldises kulus; Hiina kultuuri ja mõtteloo arengut ja allikaid; Hiina ajaloo mõjusid ja väljundeid tänapäeval.
Kursuse eesmärk on anda ülevaade Hiina ajaloost varaseimast perioodist kuni tänapäevani rõhuasetusega kronoloogiale, olulisimatele sündmustele ja isikutele ning kultuuri- ja mõtteloole.
Kursuse läbinud üliõpilane: (1) tunneb Hiina ajaloo kronoloogiat ning perioode ja nende nimetusi; (2) tunneb Hiina ajaloo olulisemaid allikaid; (3) teab Hiina ajaloo tähtsamaid sündmusi ja isikuid ning oskab neid paigutada üldisesse konteksti; (4) oskab käsitleda Hiina ajalugu maailma ajaloo kontekstis; (5) tunneb Hiina kultuuri ja mõtteloo arengu peamisi suundi ajaloo kontekstis.
