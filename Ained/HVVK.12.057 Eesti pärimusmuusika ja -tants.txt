Õppeaine käigus antakse ülevaate eesti pärimusmuusikast, rahvalaulust ja pärimustantsudest.  
Tutvutakse eesti rahvamuusikaga läbi tema funktsioonide muusikalise emakeelena. Analüüsitakse rahvamuusika kogumise, uurimise, väljaandmise ja populariseerimise erinevaid ajalisi kihistusi üldise kultuuriloo arengu osana. Tutvutakse eesti põhiliste rahvapillide ajaloolise tausta, ehituse, repertuaari ja mängijatega. 
Kursusel antakse ülevaade rahvalaulu ajaloolistest kihistustest ja esitusstiilidest, käsitletakse rahvalaulu erinevaid komponente - tekst, viis ja esitus. Antakse ülevaade ja selgitus erinevate komponentide tunnustest ja seostest.
Aine eesmärk on tutvustada pärimusmuusika erinevaid tahke: pillimuusikat, regilaulu, pärimustantse, laulumänge.
Ainekursuse läbinud üliõpilane: 
- On omandanud teadmisi pärimuspillide ajaloost; 
- Oskab erinevaid pärimuslikke laulumänge (viir-, voor- ja ringmänge); 
- Teab rahvalaulu teksti, viisi ja esituse põhilisi tunnuseid; 
- Tunneb rahvalaulude ajaloolisi kihistusi, liigilisi ja piirkondlikke erinevusi; 
- Teab põhiliste pärimustantsude põhisamme (valss, polka, reinlender, labajalg); 
- Teab, kust leida iseseisvaks tööks materjale.
