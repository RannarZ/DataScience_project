Kursus tutvustab akadeemilise kirjutamise protsessi ja selle erinevaid žanre ja arendab rühmatööde ja iseseisvate kirjutamisüleannete kaudu doktorantide akadeemilise kirjutamise oskust. 

Teemad

Üüldised eeldused ja nõuded doktoridissertatsioonile. Esialgsest teemamääratlusest dissertatsiooni põhihüpoteesideni. Dissertatsiooni lähtekohtade ja töö ulatuse määratlemine. Kriitiline mõtlemine ja lugemine, töö mõistetega. Retsensioon. Töö teaduskirjandusega, tuumkirjandus, kirjanduse ülevaade. Viitamine (tsiteerimine, parafraseerimine, kokkuvõte). Loomevargus. Empiirilise materjali ja teooria suhestamine. Põhimõistete defineerimine. Argumendi loomine ja arendamine. Teaduslik artikkel (avaldamiskoha leidmine, artikli tööprotsess, retsenseerimine). Dissertatsioon (Struktuuri loomine. Tööprotsess. Visandvariandist viimistletud tekstini. Artiklitel põhinev dissertatsioon ja selle sissejuhatus. Publitseerimisplaan).
Loengute ning seminaride kaudu läbi viidav praktiline kursus, mille eesmärgiks on (1) anda ülevaade peamistest teadustöös kasutatavatest akadeemilise kirjutamise žanritest ja kirjutamisprotsessi etappidest (2) arendada praktiliste tööde kaudu doktorantide oskust kirjutada selgelt, strateegiliselt, korrektselt ja autoriteetselt erinevates vormides, mida doktoriväitekiri ja teadustöö neilt nõuab (doktoriväitekiri, teaduslik artikkel, resümee, retsensioon, konverentsiteesid).
Üliõpilane omandab üldteadmised doktorantuuri tasemel olulistest akadeemilise kirjutamise žanritest (artiklitepõhine ja monograafiavormis doktoridissertatsioon, dissertatsiooni lühiülevaade, teaduslik artikkel, abstrakt, teesid, retsensioon, kirjanduse ülevaade) ja rakendab omandatud teadmisi õppeülesannete sooritamisel.
