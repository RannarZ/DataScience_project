Kursusel käsitletakse peamisi tervishoiukorralduslikke põhimõtteid, antakse ülevaade Eesti tervishoiusüsteemi kujunemisest, rahvatervise ja tervishoiu organisatsioonist ning kehtivast Eesti seadusandlusest. Hinnatakse Eesti tervishoiusüsteemi toimimist muu maailma kontekstis.
Omandada algteadmised tervishoidu korraldavatest põhimõtetest, saada ülevaade tervishoiu organisatsioonist ja regulatsioonist Eestis.
Õppeaine läbinu:
- tunneb peamisi tervisekorralduslikke põhimõtteid;
- omab ülevaadet peamistest Eestis toimunud tervishoiureformidest ja nende eesmärkidest ning oskab neid analüüsida mujal maailmas toimunud arengute kontekstis;
- omab ülevaadet Eesti rahvatervise ja tervishoiu korraldusest ning tunneb valdkonda reguleerivat seadusandlust ning regulatsioone;
- oskab kirjeldada tervishoiusüsteemi funktsioone ja eesmärke;
- oskab leida ja kasutada erinevat tüüpi tervisealast informatsiooni rahvatervise ja tervishoiu sisendite, protsesside ja väljundite hindamiseks.
