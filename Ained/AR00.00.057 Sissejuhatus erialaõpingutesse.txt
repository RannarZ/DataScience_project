Sissejuhatus erialasse  on arstiõpinguid alustavale tudengile mõeldud sissejuhatav õppeaine. Tutvustatakse arstihariduse spetsiifikat maailmas ja Eestis, akadeemilist keskkonda ja käitumist, samuti selle eripära ja ajalugu Eestis. Tutvustatakse meditsiini ja tervishoiu struktuuri Eestis ja eriarstiõpet.
Kursuse eesmärk on tutvustada arstiteaduskonnas õppimise eripära ja anda põhilised teadmised, mis on vajalikud arstiks ja hambaarstiks õppimiseks. Kursuse eesmärk on arendada arstiteaduse üliõpilaste ülekantavaid oskusi ja toetada (professionaalse) kuuluvustunde tekkimist.
Aine läbinud üliõpilane:
*	On analüüsinud arsti tööks vajalikke oskusi ja teadmisi ning teadvustanud enda õpivajadused
*	On analüüsinud ennast õppijana, teinud õppimise ajaplaani ning oskab valida enda jaoks sobivad õpistrateegiad
*	On kogenud koostööd ning analüüsinud selleks vajalikke tingimusi ja oskusi
*	On arutlenud eetiliste aspektide üle arstiõppes
*	On reflekteerinud oma õppimise ja professionaalse arengu üle
