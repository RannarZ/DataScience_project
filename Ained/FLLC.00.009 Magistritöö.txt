Magistriseminaridega paralleelselt kirjutab üliõpilane oma eriala õppejõu juhendamisel iseseisva uurimistöö: valib uurimisvaldkonna, sõnastab uurimisküsimuse, kogub teemale vastava andmestiku ja analüüsib seda, korrastab oma tulemused eraialale vastava võõrkeele argumentatsiooni ja kirjutamisreeglitele vastavaks uurimistööks, kaitseb seda eelkaitsmisel ja avalikult kaitsmisel.
Magistritöö eesmärk on suunata üliõpilane tervikliku erialase probleemi uurimisele ja kontrollida tema oskusi ja võimeid selle lahendamiseks. Magistritöös näitab üliõpilane oma võimeid loovalt kasutada magistriõppes omandatud teadmisi praktiliste või teoreetiliste probleemide lahendamisel. Magistritöö kirjutamisel demonstreerib üliõpilane erialase kirjanduse kasutamise ja iseseisva töö oskust ning tulemuste esitamist korrektse erialase tekstina. Magistritöö süvendab üliõpilase erialaseid teadmisi.
Magistritöö kirjutanud üliõpilane: 
1) on süvendanud ja laiendanud oma erialaseid teadmisi; 
2) oskab kirjutada selgelt struktureeritud sidusat teksti keerulistel, sh teoreetilistel, teemadel;
3) oskab leida ja kasutada konkreetse probleemi uurimiseks ja lahendamiseks vajalikku erialast kirjandust;
4) oskab kasutada omandatud teadmisi konkreetsete terviklike teoreetiliste ja praktiliste probleemide uurimiseks ja lahendamiseks.
