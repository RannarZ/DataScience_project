Sissejuhatav aine matemaatilise statistika eriala üliõpilastele matemaatilise ja rakendusstatistika probleemistiku ja meetodite tutvustamiseks, ülikooli õpingutes vajaminevate üldoskuste olemasolu tagamiseks.
Anda üliõpilastele ülevaade matemaatilise statistika erinevatest valdkondadest ja võimalikest spetsialiseerumissuundadest. Referaadi kaudu saadakse praktiline kogemus ülikoolis esitatavatest nõuetest kirjalike tööde koostamisel ja vormistamisel.
Aine eesmärk on anda üliõpilastele
- ülevaade matemaatilise statistika erinevatest valdkondadest ja võimalikest spetsialiseerumissuundadest;
- kogemus teabeotsingust õppekava, õppekorralduse, erialase kirjanduse kohta;
- ülevaade erinevatest õpistiilidest ja õppimisvõtetest, õpimotivatsioonist;
- praktiline kogemus ülikoolis esitatavatest nõuetest kirjalike tööde koostamisel ja vormistamisel;
- kogemus esinemisest seminariettekandega.
Aine läbinud üliõpilane 
- on tutvunud matemaatilise statistika uurimissuundadega;
- on tutvunud statistika rakendamisvõimalustega erinevates teadusvaldkondades;
- omab ülevaadet karjäärivõimalustest statistikuna;
- oskab leida materjale nii õppekava ja õppekorralduse kohta;
- orienteerub Tartu Ülikooli üldistes ja erialastes andmebaasides;
- oskab leida motivatsiooni õppimisel;
- tunneb üldisi ja erialaspetsiifilisi õppimisvõtteid;
- on teadlik talle sobivast õpistiilist, oskab seda rakendada;
- oskab kasutada õppealaseid keskkondi (ÕIS, Moodle);
- on koostanud oma õppeplaani semestrite lõikes; 
- omandab oskuse kirjaliku töö vormistamisel;
- saab esinemiskogemuse (kaks seminariettekannet).
