ETTEVÕTTEPRAKTIKA
Tutvumine praktikaettevõttega (ettevõtte õiguslik vorm, tegevuseesmärgid, tegevused, põhilised konkurendid, kliendid jms). Tutvumine töö korralduse ning toodangu ja/või teenustega: ametijuhendid, töösisekorra ja tööohutuse eeskirjad jms. Meeskonna liikmena töötades organisatsiooni tegevusest ülevaate omandamine.

Praktikavorm: küsitlemine, tegevuse jälgimine töövarjuna, käskjalana, üksikülesannete täitjana vms vastavalt olukorrale ja asutusele. Vähemalt poole praktika ulatuses eeldatakse iseseisvat otsustus- ja vastutusvõimet ning tulemuslikkust eeldavate ülesannete täitmist õppija poolt.

Üliõpilane peab tööperioodil praktikapäevikut vastavalt RE praktikajuhendis määratletud korrale ning esitab korrakohase (https://www.is.ut.ee/pls/ois_sso/tere.tulemast?viit=2120006) kirjaliku praktikaaruande.
Anda piisav eneseusaldus ja kogemuspagas erialases valdkonnas vastutavate ülesannete täitmiseks.
Kursuse edukal läbimisel üliõpilane
* tunneb ettevõtte toodangut/teenuseid, tegutsemise aluseid ja turgu;
* tunneb ettevõtte sisekorda ja tööohutuse nõudeid;
* tunneb töökorraldust, tööjaotust ja tunneb asjaajamise korda asutuses;
* tunneb ettevõttes kasutatavaid seadmeid ja tehnoloogiat;
* oskab töötada positiivse rutiini alusel;
* oskab meeskonna liikmena iseseisvalt töötada;
* oskab ettevõttes asju ajada;
* oskab adekvaatselt tõlgendada töötaja ametikirjeldust;
* oskab iseseisvalt hinnata oma tööde kvaliteeti ja üldisi töötulemusi;
* oskab töötada erinevatel töölõikudel vahelduvates olukordades;
* oskab jälgida iseseisvalt nii enese töö kui tervikprotsessi kvaliteeti;
* tajuda ning eristada isiklikku ja kollektiivset vastutusala.
