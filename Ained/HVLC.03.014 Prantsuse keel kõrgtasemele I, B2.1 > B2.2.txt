Kursusel osalemise eelduseks on prantsuse keele teadmised Euroopa Nõukogu keeleoskustasemel B 2.1/B 2.2 või Erasmus programmi raames vahetusüliõpilasena saadud kogemused prantsuskeelses ülikoolis.
Semestris käsitletav teemade valik on aktuaalne. See lähtub Prantsuse ajakirjandusest, nii jooksvatest ajakajalistest kui ka temaatilistest ajakirjanumbritest. Kursuse arutelude aluseks on ka ühiselt vaadatavad filmid, millega kaasneb filmianalüüs.
Teemad:
- Ülevaade prantsuse meediast: televisioon, tähtsamad päeva- ja nädalalehed
- Kultuur ja ühiskond: aktuaalsed tendentsid 
- Prantsuse kino: täispikkade ja lühifilmide vaatamine ja analüüsimine nende filmide jaoks koostatud pedagoogiliste materjalide põhjal; sünopsise ja stsenaariumi mõistmine ja koostamine, kriitiliste hinnangute andmine 
- Prantsuse keele arengutendentsid
- Argumenteerimisoskuse arendamine: teksti ülesehitus ja loogilised seosed
Kõrgema taseme kursus, mille käigus arendatakse vestlus-, kuulamis-, lugemis- ja kirjutamisoskust ning käsitletakse raskemaid keelestruktuure, kusjuures põhirõhk on prantsuse keelt emakeelena kõneleva õpetaja poolt läbi viidavais tundides suuliste osaoskuste treeningul.
Kursuse läbinud üliõpilane on õppinud end väljendama selgemini, sõnavara ja väljendite poolest rikkamas keeles, mõistab paremini nii suulist kui kirjalikku teksti. Üliõpilase keelekasutus on arenenud nii kõnerütmi kui foneetika seisukohalt.
