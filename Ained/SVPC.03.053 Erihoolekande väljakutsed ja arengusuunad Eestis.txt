Eesti erihoolekanne ja tulevikusuunad. Erihoolekande teenused, seadusandlus, nõuded. Erihoolekandeteenuseid kasutatavad sihtrühmad ja nende eripära. Psüühilise erivajadusega inimese toetamine tema taastumise teekonnal.
Õppeaine eesmärkideks on tutvustada erihoolekande arengut Eestis ning selle tulevikusuundasid, Eestis osutatavaid erihoolekandeteenuseid ja nende eripärasid koos vajaliku seadusandluse ning nõuetega teenuseosutajale, erihoolekandeteenuseid kasutavaid sihtrühmi (sh psüühikahaigus, intellektihäire, autismispektrihäire, orgaanilised ajukahjustused, sõltuvused) ning selgitada iga sihtrühma eripära.
Õppeaine läbinud õppija:
* teab ja eristab Eestis osutatavaid erihoolekandeteenuseid ning teab teenuste osutamisega seotud seadusandlust ja nõudeid
* teab ja eristab erihoolekandeteenuste sihtrühmi
* tunneb erihoolekandes levinumate diagnoosidega kaasnevaid sümptomeid, sh tegevusvõimet ja käitumist mõjutavaid tegureid
* mõistab taastumispõhimõttel erihoolekandeteenuse osutamise tugevusi
* oskab koostada erivajadusega inimesele tegevusplaani taastumispõhimõtetel
* oskab toetada ja sooritada tegevusplaanist tulenevaid tegevusi, lähtuvalt inimese terviseseisundist tulenevatest eripäradest
