Inglise keele kursus, mille käigus arendatakse kõiki keele osaoskusi ning pööratakse tähelepanu sõnavara rikastamisele. Teemade käsitlemisel pööratakse tähelepanu erinevatele töövõtetele, mis sobivad kasutamiseks nooremas kooliastmes. Antakse ideid ja vajalik sõnavara põhikooli riikliku õppekava läbivate teemade ja inglise keele ainekava teemavaldkondade käsitlemiseks I ja II kooliastmes. Tähelepanu pööratakse keele kui tervikliku süsteemi teadvustamisele ja omandatud oskuste rakendamisele inglise keele õpetamisel I ja II kooliastmes.
Arendada keele osaoskusi lähtudes Euroopa Nõukogu keeletaseme C1 nõuetest valmistamaks üliõpilasi ette inglise keele õpetamiseks I ja II kooliastmes. Tutvustada põhikooli riikliku õppekava läbivaid teemasid ning I-II kooliastme inglise keele ainekava teemavaldkondi ja nendega seonduvat sõnavara.
Õppeaine läbinud üliõpilane: 
- saab kuulamisel aru pikematest tekstidest; 
- kasutab keelt paindlikult nii ühiskondlikel kui tööalastel eesmärkidel ning väljendab ja põhjendab oma seisukohti;·
- saab lugemisel aru aktuaalsetel teemadel kirjutatud pikematest tekstidest ning proosast;
- tunneb I-II kooliastme inglise keele ainekava teemavaldkondi ja vastavat sõnavara; 
- teab põhikooli riikliku õppekava läbivaid teemasid ja oskab neid integreerida I ja II kooliastme inglise keele tundi; 
- omab ideid erinevatest võimalustest nende teemade käsitlemiseks.
