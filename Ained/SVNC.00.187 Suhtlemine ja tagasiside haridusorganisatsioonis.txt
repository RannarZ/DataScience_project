Põhimõisted. Õpetaja suhtlemismudel. Suhtlemisoskused ja suhtlemistehnikad: suhtlemistasandid; psühholoogiline kontakt; aktiivne kuulamine; argumenteerimine, kehtestamine. Grupiprotsessid ja grupi arengufaasid. Õpetaja soovitavad toimimisviisid klassi arengufaasides Hooliva, kiusamisvaba ja koostöise suhtluskeskkonna loomise võimalused klassis. Arenguvestlus. Tagasiside ja nõustamine. Kultuuri mõju suhtlemisele ja käitumisele.
Kursus annab baasteadmised suhtlemisoskuste kasutamisest ja grupiprotsessidest  pedagoogilises kontekstis.
Aine läbinud üliõpilane:
1)	tunneb suhtlemisega seonduvaid olulisi põhimõtteid ja teab kuidas neid kasutada pedagoogilises töös;
2)	tunneb õpetaja suhtlemismudeli koostisosi ja nimetab käitumisviise mille kaudu avaldub õppijakeskne hoiak;
3)	tunneb suhtlemisoskusi ja suhtlemistehnikaid: eristab erinevaid suhtlemistasandeid ja teab nende võimalikku mõju suhtlemispartnerile, kirjeldab psühholoogilise kontakti saamise võtteid indiviidiga ja grupiga, kirjeldab aktiivse kuulamise tehnikaid ja nende kasutamise viise, kirjeldab argumenteerimise kui faktipõhise põhjendamise võtteid, kirjeldab kehtestamistehnikaid ja nende kasutamise viise;
4)	kirjeldab kuidas planeerida ja anda efektiivset tagasisidet;
5)	eristab ebatõhusad ja tõhusad suhtlemisviise õppija probleemidega tegelemisel, et saavutada hooliv, turvaline ja kiusamisvaba õpikeskkond;
6)	tunneb grupiprotsesside seaduspärasusi ja kirjeldab klassi arengufaase;
7)	nimetab õpetaja soovitavaid toimimisviise erinevates klassi/grupi arengufaasides;
8)	tunneb õppija arengu toetamiseks kasutatava arenguvestluse läbiviimise printsiipe ja nimetab mõningaid stsenaariume arenguvestluse läbiviimiseks;
9)	nimetab pedagoogilise nõustamise põhiprintsiipe;
10)	selgitab kultuuri mõju suhtlemisele ja kultuurierinevustega arvestamise võimalusi klassiruumis;
11)	analüüsib oma suhtlemist pedagoogilises kontekstis.
