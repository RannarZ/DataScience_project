Õppeaines käsitletakse õigusvaldkondade olulisemaid õigusteoreetilisi probleeme, instituute, õiguse allikaid, õiguspraktikat ning tähtsamaid arengusuundi. Doktorandid koostavad ettekanded ja käsikirjaprojektid, esitavad need oponeerimiseks kaasdoktorantidele ning diskuteerivad seminarides oma ja kaasdoktorandide uurimistööde üle.
Omandada õigusteaduslike ja õiguslike probleemide tuvastamise ja sõnastamise oskus; täiendada õigusteadusliku teksti koostamise oskusi; omandada kogemused iseseisvalt koostatava õigusteadusliku artikli jaoks materjalide kogumiseks, uurimisülesande püstitamiseks ja teksti koostamiseks; arendada suulise ettekande koostamise ja esitamise oskusi; arendada teaduslikus diskussioonis osalemise võimekust.
Kursuse läbinud doktorant: tunneb vastavalt eriseminari valdkonnale süvendatult kaasaegset teoreetilist kirjandust; oskab tuvastada ja sõnastada aktuaalseid reguleerimis- ja uurimisprobleeme; teadvustab õigussüsteemide ja -traditsioonide seoseid ning erinevusi; suudab kriitiliselt analüüsida õigusteaduslikke tekste, õigusakte ja õiguspraktika materjale; oskab argumenteeritult ja põhjendatult esitada ning kaitsta oma teaduslikke ja õiguslikke seisukohti.
