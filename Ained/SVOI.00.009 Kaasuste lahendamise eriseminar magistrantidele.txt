Aines analüüsitakse õiguspraktikast inspireeritud õigusvaldkonna siseseid ja -üleseid komplekskaasuseid, kus põimuvad materiaalõiguse ja menetlusõiguse probleemid.  

Aine on praktilise suunitlusega ja hõlmab endas eeldusainete käigus omandatud teadmiste rakendamist spetsiifilises kontekstis.
Üldeesmärgiks on õppida lahendama õigusvaldkonna siseseid ja valdkondadevahelisi keerulisemaid komplekskaasuseid, rakendada ja kinnistada varasemaid materiaalõiguse ja menetlusõiguse teadmisi.
Ainekursuse läbimise järgselt üliõpilane: 

Oskab tuvastada ja sõnastada kompleksse kaasuse õigusprobleeme ning rakendab õigusalaseid teadmisi erinevaid õigusvaldkondi hõlmavates olukordades.

Tuvastab õigusprobleemi lahendamiseks asjakohase normi, tõlgendab seda kasutades õigusvaldkonnale omaseid üldpõhimõtteid, teoreetilist kirjandust ja kohtupraktikat.

Oskab kirjutada argumenteeritud metoodilise analüüsi.

Oskab hinnata erinevate õiguslahenduste eduperspektiivi asjakohastes kohtumenetlustes.
