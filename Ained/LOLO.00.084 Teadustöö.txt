Teadustöö kõikide etappide teoreetiliste aluste omandamine ja teadustöö läbiviimine kõrgtasemel. Doktorandi teadustöö toimub individuaalplaani alusel, mille täitmist hinnatakse iga õppeaasta lõpul atesteerimise käigus ja doktoriõppe lõpul väitekirja kaitsmisel.
Eesmärgiks on arendada uurimistöö kavandamise ja läbiviimise oskust ja tehnikaid erialavaldkonnas. Teadustöö tulemusena valmib iseseisev uurimus, milles on esitatud konkreetse teadusliku probleemi argumenteeritud originaalne lahendus ja mille tulemused on avaldatud nõutaval tasemel rahvusvahelises erialases kirjanduses ning rahvusvahelistel konverentsidel.
Teadustöö läbimisel üliõpilane:
1) omab sügavaid ja ajakohaseid teadmisi oma uurimisteema valdkonnas;
2) valdab oma relevantseid uurimismeetodeid erialavaldkonnas;
3) järgib oma uurimistöös teaduseetika põhimõtteid;
4) on võimeline esitama ja kaitsma oma uurimistöö tulemusi erialases väitluses, eelretsenseeritavates teadusväljaannetes ja rahvusvahelistel konverentsidel;
5) oskab avada oma uurimistöö teaduslikku ja rakenduslikku väärtust Eesti ja rahvusvahelises kontekstis.
