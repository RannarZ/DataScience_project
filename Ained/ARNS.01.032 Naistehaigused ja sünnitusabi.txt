Kursuse jooksul käsitletakse naise reproduktiivtervise, rasestumisvastase nõustamise, menstruaaltsükli, peamiste naistehaiguste, viljatuse, raseduse jälgimise ja sünnituse ja perinataalabiga seotud teemasid. Täpsem teemade loetelu https://moodle.ut.ee
Aine õpetamise eesmärk on anda põhiteadmised ja oskused naistehaigustes ja sünnitusabis. Õpitakse tundma naise reproduktiivtervise mõjureid ja edendamise viise. Omandatakse günekoloogilise patsiendi, raseda ja sünnitaja esmase käsitluse ning   peamiste probleemide ja haiguste patogeneesi, diagnostika ja ravi põhimõtted.
Kursuse läbinud üliõpilane
-  Tunneb naise reproduktiivtervise  peamisi mõjureid, näitajaid ja indikaatoreid ning ennetusmeetmeid läbi kogu elukaare
-  Teab naistearsti patsiendiga seotud kliinilise uurimise ja nõustamisega seotud eripärasid (reproduktiivtervisega seotud psühholoogilised ja eetilised aspektid)
- Tunneb günekoloogilise patsiendi ja raseda uurimise põhimõtteid ja meetodeid
-  Teab menstruaaltsükli vältel toimuvaid muutusi, oskab hinnata nende kliinilist väljendust ja eripära prepuberteedist kuni postmenopausini
-  Omab ülevaadet peamistest günekoloogilistest haigustest, sealhulgas  nende ennetamismeetmetest, diagnostika ning ravi põhimõtetest
-  Teab peamisi rasestumisvastaseid meetodeid ja oskab rasestumisvastasel nõustamisel arvestada meetodi valiku põhimõtetega
-  Tunneb rasedusaegseid muutusi ja oskab eristada füsioloogilisi muutusi patoloogiast
-  Teab raseda jälgimise põhimõtteid nii normi kui riskiraseduse korral
-  Omab ülevaadet peamistest raseduse ajal esinevatest haigustest, kõrvalekalletest ja tüsistustest ning tunneb diagnostika ja ravi põhimõtteid
-  Tunneb sünnituse ajal antava abi põhimõtteid, sünnitaja, sünnituse kulu ja loote seisundi jälgimise võimalusi
-  Teab sünnitusjärgses perioodis toimuvate muutuste eripära ja oskab nõustada peamiste probleemide korral, sh imetamise teemal
-  Tunneb vastsündinu läbivaatuse põhimõtteid, vastsündinu adaptatsiooni iseärasusi, oskab  eristada normaalseid muutusi patoloogiast

Õpiväljundid erinevate teemade raames on kättesaadavad https://moodle.ut.ee
