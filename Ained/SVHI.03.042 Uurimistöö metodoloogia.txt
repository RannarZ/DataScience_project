Ainekursus koosneb loengutest ning seminaridest ja iseseisvast tööst kirjandusega uute teadmiste omandamiseks ning uurimisülesannete praktiliseks lahendamiseks. Loengutes ja seminarides tutvutakse uurimistöö üldloogika, põhikomponentide ning kvaliteedikriteeriumitega, samuti käsitletakse uuringu kavandamise ja teostamise etappe. Saadakse ülevaade põhilistest kvalitatiivsetest ja kvantitatiivsetest meetoditest ning statistilise andmeanalüüsi alustest. Iseseisva tööna harjutatakse uurimismeetodite kasutamist ning uurimustöö kavandamist.
Toetada eripedagoogilise ja/või logopeedilise sisuga uurimistöö kavandamiseks ja koostamiseks vajalike metodoloogiliste teadmiste ning oskuste omandamist
Kursuse läbinud üliõpilane:
- teadvustab olulisemaid teadustöö põhimõtteid ja tunneb teadustöö eetikat 
- mõistab, kuidas on omavahel seotud teooria, hüpotees, uurimisküsimus, andmed ja andmeanalüüs 
- on võimeline kriitiliselt lugema ja refereerima erialast kirjandust 
- omab ülevaadet uurimisprotsessi etappidest ja oskab planeerida eripedagoogika ja/või logopeedia-alast uurimust
- oskab koguda andmeid, kasutades selleks erinevaid meetodeid
- tunneb kvalitatiivsete ja kvantitatiivsete uurimismeetodite erinevusi, peamisi eeliseid ja puudusi 
- oskab valida sobiva uurimismeetodi tulenevalt uurimisülesande laadist ja andmete iseloomust
- oskab magistritööd/uuringuraportit õigesti üles ehitada
