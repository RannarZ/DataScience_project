Kursuses antakse lühike ülevaade tõenäosusteooria, juhuslike protsesside ja statistika nendest osadest, mida vajatakse õppekava teiste ainete läbimiseks. Tõenäosuse, juhuslik suuruse ja keskväärtuse mõisted esitatakse mõõduteoreetilisest vaatevinklist lähtudes. Juhuslikest protsessidest tutvustatakse Markovi ahelaid, Poissoni protsesse ja Browni liikumist. Lineaarsete statistiliste mudelite käsitlemisel kasutatakse maatriksalgebra keelt.
Aine eesmärk on valmistada üliõpilasi ette erialaainete läbimiseks, mis eeldavad tõenäosusteooria ja statistika alaseid teadmisi:
* anda lühike  ülevaade tõenäosusteooria põhimõistetest (aksiomaatiline aspekt);
* tutvustada olulisemaid juhuslikke protsesse;
* tutvustada statistiliste seoste modelleerimise aluseid.
Aine läbinud üliõpilased 
* teavad ja oskavad kasutada tõenäosusteooria põhimõisteid ja klassikalisi tulemusi;
* tunnevad  kõige põhilisemaid juhuslikke protsesse sh Markovi ahelaid, Poissoni protsesse, Browni liikumist;
* oskavad kasutada lineaarseid mudeleid statistiliste seoste kirjeldamiseks.
