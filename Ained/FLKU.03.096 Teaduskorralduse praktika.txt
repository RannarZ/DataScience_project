Üliõpilased tutvuvad erialase konverentsikorraldusega ning õpivad ise täitma kergemaid ja vähem vastutust nõudvaid ülesandeid, koostama dokumente ning abistama juhendajat neile antud korralduste piires.
Aine eesmärk on anda üliõpilasele esmane ülevaade ja kogemus teaduskorraldusest, kaasates teda projektipõhiste seminaride ja konverentside korraldusse. Praktika toimub TÜ või selle partnerite korraldatavate teadusürituste juures.
Praktika läbinud üliõpilane:
- tunneb teaduskorralduse praktilist tööd
- oskab rakendada õppeprotsessi raames omandatud teadmisi teadusürituse raames
- oskab koostada erinevaid dokumente ja materjale
- suudab suhelda kompleksses akadeemilises keskkonnas
- oskab analüüsida ja kriitiliselt hinnata oma tugevusi ja arenemisvajadusi teaduskorralduslike küsimuste lahendamisel
