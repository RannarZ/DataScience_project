Arstiüliõpilastele antakse teadmised ohuteguritest elu- ja töökeskkonnas. Tutvustatakse terviseriske, mis tulenevad globaalsetest keskkonnaprobleemidest ja on seotud kliima, õhu, pinnase,  joogivee, toidu ja jäätmetega. Teadvustatakse kutseriske oma tulevases meditsiinitöös. Hinnatakse terviseriske ja analüüsitakse seoseid keskkonnategurite ja tervisehäirete vahel. Käsitletakse erinevaid ennetusmeetmeid, mida saab rakendada patsientide nõustamisel ja kutseriskide vähendamisel ja vältimisel oma tulevases ametis.
Anda arstiüliõpilastele teadmised elu - ja töökeskkonna terviseriskidest ning nende toimest elanikkonna tervisele. Teadvustada ohuteguritest enam mõjutatud elanike riskirühmi. Tutvustada riskihindamise põhialuseid ja meetodeid. Õpetada keskkonnast tulenevate terviseriskide vältimise ja vähendamise võimalusi.
1.	Arstiüliõpilased omandavad teadmised ohuteguritest elu- ja töökeskkonnas. 
2.	Tunnevad terviseriske, mis tulenevad globaalsetest keskkonnaprobleemidest ja on seotud kliima, õhu, pinnase,  joogivee, toidu ja jäätmetega. 
3.	Oskavad analüüsida keskkonnategurite ja tervisehäirete seoseid ning hinnata terviseriski tõsidust. 
4.	Teavad ja oskavad ennetada kutseriske meditsiinitöös. 
5.	Tunnevad keskkonnariskide vähendamise ja vältimise võimalusi. 
6.	Oskavad nõustada patsiente keskkonnahaiguste ennetamise suhtes.
