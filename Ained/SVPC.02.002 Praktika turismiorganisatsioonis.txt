Turismiorganisatsioon. Praktikaorganisatsiooni tooted/teenused ja sihtrühmad. Kliendirühma analüüs. Toote turundussõnumid ja -kanalid. Persoona. Klienditeekonna kaardistamine. Konkurentide kaardistamine. SWOT analüüs. Organisatsiooni väärtuspakkumine. Arendusettepanekud. Tööülesannete kirjeldus. Eneseanalüüs praktikandina ja aruande koostajana. Erialase sõnavara korrektne kasutamine. Asjakohaste teabeallikate leidmine ja kasutamine. Praktika aruande koostamine. Kaitsmine.
Õpetusega taotletakse, et õppija süvendab oma teoreetilisi teadmisi ja omandab praktilisi kogemusi turismiorganisatsiooni tööst, sh tootearendusest ja turundusest.
Õppeaine läbinud õppija:
1) selgitab praktikakoha toimimise põhimõtteid ja organisatsiooni teoreetilisi käsitlusi;
2) analüüsib praktikakoha tooteid ja teenuseid ning nende sobivust konkreetsele kliendirühmale;
3) analüüsib turismiorganisatsiooni tootearendust ja turundustegevusi;
4) koostab organisatsiooni väärtuspakkumise valitud kliendirühmale;
5) analüüsib iseenda tööülesannete sooritust;
6) kasutab praktikakohas ja praktikaaruande koostamisel korrektset erialast sõnavara ning asjakohaseid teabeallikaid.
