Üliõpilane tutvub praktikakooli töökorraldusega ja vaatleb ja analüüsib koolipoolsete juhendajate tunde. Praktika perioodi vältel täidab üliõpilane kõiki klassiõpetaja töökohuseid. I kooliastme proovitundide arv : 30 (või 20)  tundi.  II kooliastme proovitundide arv : 10  (või 20) tundi, II kooliastme ained valib üliõpilane omal soovil. Soovituslik on anda proovitunde ettenähtud normist  rohkem.
Praktika kestab minimaalselt 4 nädalat või kauem. Põhipraktika III  sooritatakse tervikpraktikana, st mitte üksikute päevade kaupa.
I ja II kooliastme õpetajatena töötavad üliõpilased saavad töö ja praktika omavahel siduda, täites praktika aruandluses nõutavad ülesanded.
Õppeainel on kolm üldeesmärki, mis saavutatakse, tuginedes läbitud ülikooliõpingutele ja koos pideva pedagoogilise praktikaga: 1) toetada üliõpilase kujunemist õpetajaks, luues võimalused eelnevalt läbitud õpingute terviklikuks seostamiseks praktilise õpetamistegevusega õppeasutuses; 2) luua võimalused õppe- ja kasvatustöö kui terviku tundmaõppimiseks ja läbiviimiseks kompaktse õppeperioodi vältel; 3) võimaldada ainedidaktiliste põhimõtete rakendamist.
Aine läbinud üliõpilane: 1) oskab kavandada, ette valmistada, läbi viia, analüüsida ja hinnata oma õppe- ja kasvatustöö alaseid tegevusi; 2) oskab õpet kavandades ja läbi viies ning õppijaid toetades arvestada nende eripära, eelteadmiste, vajaduste (sh erivajaduste) ning huvidega; 3) kavandab õpet süsteemselt, tõenduspõhiselt ja loovalt, lähtudes riiklikest alusdokumentidest, õppeasutuse, haridusastme ja/või õppeaine eripärast ning õppijate vajadustest ja huvidest; 4) integreerib tulemuslikult ülikooliõpingutes omandatud teadmisi, oskusi ja hoiakuid.
