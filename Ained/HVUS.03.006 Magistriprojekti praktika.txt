Superviseeritud praktika ülikoolipoolse ja praktikabaasipoolse praktikajuhendaja juhendamisel magistriprojektiga seotud ettevõttes. Üliõpilane kujundab aine sisu koostöös juhendajaga lähtudes oma magistriprojekti teemast ning erialastest eesmärkidest ja vajadustest.
Magistriprojekti  praktika eesmärgiks on rakendada omandatud teoreetilisi teadmisi magistriprojektiga seotud praktikas. Praktika toimub väljaspool teaduskonda valdkonnas, milles inimene sooritab magistriprojekti (kultuuriline, sotsiaalne, teoloogiline, tõlke-, haridus- või ettevõtlus).
Magistriprojekti praktika kaudu saab üliõpilane ülevaate magistriprojekti sooritamise kohast ja antud ettevõtte töökultuurist. Üliõpilane integreerub töökeskkonda ja omandab töö- ja suhtlemiskogemusi. Üliõpilane suhtub loovalt oma rolli ettevõtluskeskkonnas ja leiab oma koha töökollektiivis ning annab oma panuse töösse.
