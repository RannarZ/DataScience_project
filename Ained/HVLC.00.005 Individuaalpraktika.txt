Ekskursiooni või ürituse projekti koostamine ja läbiviimine ülikooli välistes asutustes, haridusprojektides osalemine. Töötamine ettevõttes, rakendades oma loovaid ning analüütilisi oskusi. Praktika läbiviimiseks on vaja ülikoolipoolse ja praktikabaasipoolse juhendaja (ülikooli välise asutuse töötaja) olemasolu. Praktikabaasipoolne juhendaja annab praktika lõpus eelnevalt kokkulepitud vormis tagasisidet ülikoolipoolsele juhendajale selle kohta, kuidas praktikant oma ülesannetega toime tuli, milline oli tema areng, ettevalmistus jne.
Eesmärk on võimaldada üliõpilastel osaleda tööelus, algatada ja läbi viia projekte, saada praktilisi töökogemusi ülikooli välises asutuses.
Praktika läbinud üliõpilane tunneb paremini enda võimeid ja sobivust erinevateks tööülesanneteks. Üliõpilane on näidanud ennast töötava inimesena, mis aitab teda tulevikus töö otsimisel, leidmisel või loomisel.
