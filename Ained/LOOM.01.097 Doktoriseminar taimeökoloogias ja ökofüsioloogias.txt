Seminaril esinevad nii botaanika osakonna õppejõud kui ka kutsutud külalislektorid. Iga doktorant on kohustatud õpinguaja vältel esinema vähemalt kahel korral oma uurimistöö tulemustest. See võimaldab instituudi töötajatel ning ka kraadiõppuritel olla vastastikku kursis kõrvalerialal toimuva tööga, samuti kraadiõppurite teadustöö laiemat sisulist arutamist.
Seminaride eesmärk on tutvustada kraadiõppuritele oma eriala ning naabererialade uurimistulemusi, samuti mitmesuguseid laiemat huvi pakkuvaid teoreetilisi ning metoodilisi probleeme, pakkuda ettekandmiskogemust ning arendada erialase eneseväljenduse oskust. Seminarid toimuvad inglise keeles.
Kursuse edukalt läbinud doktorant:
- omab ülevaadet  ja orienteerub oma eriala uuemates uurimissuundades ja teadustulemustes,
- suudab kriitiliselt hinnata ja diskuteerida oma uurimissuuna teadustulemuste üle,
- oskab kasutada erialast teaduskeelt,
- on võimeline koostama ja esitama rahvusvahelisel tasemel teadusettekannet,
- omab piisavaid esinemisoskuseid ja kasutab kaasaegset esitlustehnikat,
