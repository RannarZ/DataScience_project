Vene keele õigusterminoloogia kursus eeldab vene keele põhialuste head tundmist. Kursuse sisu ja maht hõlmavad põhiõigusharude terminoloogiat: kriminaal- ja tsiviilõiguse,  konstitutsiooniõiguse, asjaõiguse, võlaõiguse, äriõiguse ning teiste õigusharude terminoloogiat, rõhuasetusega auditooriumi erihuvidele ja vajadustele. Õigusalaseid tekste loetakse, tõlgitakse ja kommenteeritakse, võrreldes neid   Vene Föderatsiooni õigusega. Kursuse läbinuna  peaks tulevane jurist olema suuteline  lugema ja  tõlkima erialakirjandust  ning suhtlema vene keelt kõnelevate kolleegidega ja klientidega.
Aine eesmärk: 
aine läbinud üliõpilane omandab vene keelse õigusalase terminoloogia ning on võimeline orienteeruma riigi-, tsiviil-, asja-, äri-, võla- ja karistusõiguses, nende aladega seotud dokumentides ning jätkama õpinguid eriala õigusainetes ja täiendkoolituste raames.
Aine edukal läbimisel üliõpilane oskab:
*	lugeda, refereerida ja vajaduse korral tõlkida õigusalaste tekste  eesti/vene keelde;
*	leida sõnastikust, seadusest või teistest allikatest õige termin või selle vastavus eesti/vene keeles 
*	on võimeline selgitama eesti ja vene keeles erialaga seotud juhtumeid/ probleeme suuliselt, neid analüüsima, erinevaid lahendusi leidma ning erialastes aruteludes osalema;
*	 omab ettekujutust erialaste teadmiste võimalikest rakendusaladest;
*	suhelda klientide ja vene keelt kõnelevate kolleegidega vene keeles
