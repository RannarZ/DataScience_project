Kursus käsitleb Ühinenud Rahvaste Organisatsiooni nii õiguslikke kui ka poliitilisi aspekte. Sissejuhatavad loengud on pühendatud organisatsiooni loomise mõttele ja ajaloole. Seejärel arutatakse seminarides selliseid teemasid nagu harta olemus, relevantsus ja õiguslik olemus, struktuur, liikmelisus, finantseerimine, konflikti ennetamine ja rahuoperatsioonid, rahuloomine ja sanktsioonid, areng ja enesemääramine, inimõigused ja humanitaarabi, immuniteet ja vastutus ning reformide ettepanekud.
Anda mitmekülgne arusaam Ühinenud Rahvaste Organisatsiooni ajaloost, eesmärkidest, struktuurist, praktikast ja väljakutsetest, pöörates erilist tähelepanu õiguslikele aspektidele
Õppeaine läbinud üliõpilane:
-- Esitab Ühinenud Rahvaste Organisatsiooni ajaloo olulisemad sammud ja mõistab organisatsiooni rolli maailma poliitikas
-- Selgitab organisatsiooni eesmärke ja toimimise põhimõtteid
-- Kirjeldab organisatsiooni struktuuri ning kuidas organisatsioon ja selle spetsialiseeritud asutused toimivad
-- Toob välja valdkonnad, kus organisatsioon tegutseb, ning hindab, millistes valdkondades on saavutatud edu ja millistes on vajakajäämisi
-- Eristab diskussioonis kasutatavaid poliitilisi ja õiguslikke argumente ning mõistab organisatsioonis toimuvaid otsustusprotsesse
