Käsitletakse settimisprotsesside teoreetilisi probleeme, settematerjali omaduste ja päritolu küsimusi. Iseloomustatakse settekivimite ja nüüdisaegsete setete klassifikatsioone ning antakse ülevaade kontinentaalsetest (jõed, järved, nõlvad, liustikud) ja merelistest (rannik, mandrilava, ookean) settekeskondadest. Kursuse oluline osa on setendite, eriti Eestis levivate purdsetete, liivakivide, lubjakivide ja dolomiitide uurimismeetodite praktiline omandamine laboratooriumis.
Viia üliõpilaseni teadmised setteprotsesside olemusest ja tagajärgedest.
Tudeng peab:
1) teadma enamlevinud settematerjali mineraloogiat, omadusi ja päritolu.
2) tundma põhiliste settekivimite gruppide klassifikatsioone ja enamlevinud kuvimeid. 
3) teadma põhilisi kontinentaalsete ja mereliste settekeskondade omadusi ja sealesinevaid protsesse.
4) Teadma ja oskama praktiliselt kasutada põhiliste setendite (purdsetted, karbonaatkivimid) uurimismeetodeid.
