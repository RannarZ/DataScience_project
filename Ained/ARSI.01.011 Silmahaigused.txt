Kursuse eesmärgiks on anda põhiteadmised silma anatoomiast, füsioloogiast ja funktsioonidest.
Diagnostikavõtetest tutvutakse nägemisteravuse, refraktsiooni määramise, vaateväljade ja värvitaju testimise põhimõttetega. Lisaks silma välisvaatlus, laugude vaatlus, silmamuna eesosade seisundi hindamine. Silmade asendi- ja liikumishäirete äratundmine ja hindamine, pupilli reaktsioonide uurimine. Peamiselt keskendutakse silma eesosade haigustele ja nende seostele üldhaigustega. Tutvutakse levinumate silmahaigustega, saadakse ülevaade sagedasemate silmahaiguste uurimisest ja ravist. Omandatakse silmatraumade ravi ja profülaktika põhitõed.
Tutvustada üliõpilastele silma ja silmamanuste anatoomiat ja füsioloogiat. Tutvustada silmade optikat, selle eripärasid ja korrigeerimisvõimalusi. Tutvustada üliõpilastele enamlevinud silmahaigusi ning silmahaiguste uurimismetoodikat, haiguste käsitlust ja ravi.
Õppeaine läbimise järgselt:
-	omab ülevaadet sagedamini esinevate silmahaiguste etioloogiast ja patogeneesist, silmahaiguste  
        seostest üldhaigustega;
-	tunneb silmahaiguste uuringumeetodeid; 
-	oskab kasutada elementaarseid uurimisvõtteid, 
-	suudab hinnata silmahaiguste kliinilist pilti ning haiguse raskusastet;
-	teab levinumate silmahaiguste ravipõhimõtteid ja -võtteid;
-	omab ülevaadet silmahaiguste kirurgilisest ravist;
-	oskab hinnata nägemisteravust ning teab optilise korrektsiooni põhimõtteid.
