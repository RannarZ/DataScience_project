Kursus annab ülevaate taimedest, vetikatest, samblikest ja seentest, nende ehitusplaanidest, süsteemist, bioloogiast, kohastumustest ja levikust. Praktikumides tutvustatakse taimerühmi, seeni, samblikke, vetikaid ning nende tuntumaid esindajaid.
Botaanikaalaste teadmiste ja oskuste kujundamine, mis on vajalikud loodusõpetuse õpetamiseks I ja II kooliastmes ja koolieelses lasteasutuses. Praktiliste tööde läbiviimiseks vajalike oskuste ja vilumuste kujundamine.
Aine läbinu tunneb taimeriigi süsteemi ja selle mitmekesisust; oskab märgata ja lahendada loodusteaduslikke probleeme, mis on seotud botaanikaga; omab ülevaadet vetikatest, samblikest, seentest; oskab kasutada kursusel omandatud teadmisi loodusõpetuse õpetamisel; oskab läbi viia praktilisi töid.
