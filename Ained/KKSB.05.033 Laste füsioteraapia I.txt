Aine käigus omandatakse teoreetilised teadmised ja praktilised oskused ülikoolis ja reaalses töökeskkonnas füsioterapeutilise hindamis- ja sekkumismeetodite läbiviimiseks imiku- ja lapseeas sagedamini esinevate haiguslike seisundite puhul. Käsitletakse tõenduspõhiseid füsioteraapia meetodeid lastel sagedamini esinevate sensomotoorsete defitsiitide ning arenguliste ja funktsionaalsete häirete ravis ning ennetuses. Toimub kliiniline praktika, mille käigus kogetakse ja analüüsitakse töömaailmas toimuvat. Üliõpilane teostab eneseanalüüsi töökeskkonnas kogetu põhjal.
Aine õpetamise eesmärgiks on teoreetiliste teadmiste ja praktiliste oskuste andmine lastel sagedamini esinevate sensomotoorsete defitsiitide ning arengu- ja funktsioonihäirete tõendupõhiseks füsioterapeutiliseks hindamiseks ning käsitlemiseks. Selle saavutamiseks läbitakse  aine raames lisaks auditoorele õppetööle ka praktika reaalses töökeskkonnas. Praktika ajal teostab üliõpilane kogetu ja tehtu põhjal eneseanalüüsi, et hinnata praktikabaasis omandatud erialasi teadmisi ja oskusi ning praktikasoorituse tulemuslikkust.
Üliõpilane:
- teab lapse psühhomotoorse arengu printsiipe ja sagedaseimaid kõrvalekaldeid;
- tuvastab anamneesile ja füsioterapeutilise hindamise tulemustele tuginedes pediaatrilisel patsiendil sagedamini esinevate sensomotoorsete, arengu- ning funktsionaalsete häiretega kaasnevad füsioterapeutilised probleemid, püstitab teraapiaeesmärgid, koostab nende saavutamiseks patsiendi vajadustest lähtuva teraapiaplaani. Valib selle elluviimiseks sobivad teraapiavõtted, lähtudes samaaegselt praktikabaasi võimalustest ja nõuetest;
- rakendab patsiendi juhendamisel teoreetilisi teadmisi praktilises tegevuses, viib reaalses töökeskkonnas iseseisvalt läbi teraapiatunni.
- korrigeerib ja kohandab teraapiaruumi, -tunni ja -plaani sisu vastavalt lapse seisundile, vanusele, diagnoosile või muudele mõjuritele;
- otsib iseseisvalt erialast teaduskirjandust ning analüüsib selle teaduslikku taset ja rakendab saadud teadmisi reaalses töökeskkonnas; 
- täidab iseseisvalt reaalses töökeskkonnas patsiendi füsioteraapia dokumentatsiooni ning analüüsib teraapiaprotsessi ja selle tulemuslikkust;
- on omandanud erialase praktilise töökogemuse ning oskab töötada meeskonnas;
- püstitab praktikaks individuaalsed eesmärgid ning analüüsib nende saavutamist praktika käigus; teostab eneseanalüüsi mõtestades audtitoorsel õppetööl omandatud teoreetiliste teadmiste rakendamist reaalses töökeskonnas ning uute praktiliste oskuste omandamist;
- mõtestab karjääri võimalusi antud füsioteraapia valdkonnas.
