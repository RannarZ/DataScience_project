Sotsiaalteenust pakkuva asutuse struktuur, protsessid ja töökorraldus. Organisatsiooni tööprotsesside kriitiline analüüsimine. Klienditöö protsess ja põhiprintsiibid sotsiaalteenust pakkuvas asutuses. Klienditeooria. Klienditöö eetilised standardid. Sotsiaaltöötajale esitatavad nõuded, töösoorituse kontrolli- ja hindamisprintsiibid praktikaasutuses. Tööülesannete  kohusetundlik täitmine ja vastutamine oma töö eest. Organisatsiooni teenindusnõuete ja -standardite järgimine. Professionaalne eneserefleksioon klienditöös. Iseseisva- ja meeskonnatöö ning suhtlus-ja klienditööoskuste arendamine.
Praktika läbinu süvendab klienditöö alaseid baasteadmisi, saab ülevaate sotsiaalteenust pakkuva organisatsiooni tööprintsiipidest ning omandab praktilise kogemuse järgmistes valdkondades: kontakti loomine kliendiga, lähteinfo kogumine kliendi ja tema keskkonna kohta, kliendi hindamine, kliendi probleemide analüüs, sekkumiskava koostamine, töö kliendi vastupanuga, kliendi toetamine.
Õppeaine läbinud õppija:
* oskab kirjeldada organisatsiooni töökorraldust,  struktuuri ning nimetada antud organisatsioonis klienditööd reguleerivaid seadusandlikke regulatsioone
* oskab analüüsida klienditöö protsessi etappe
* oskab analüüsida  klienditöö spetsialisti põhifunktsioone ning -rolle antud organisatsioonis
* analüüsida klienditöö spetsialistile esitatavaid nõudeid, töösoorituse kontrolli- ja hindamisprintsiipe
* oskab viia läbi kliendi ja tema keskkonna hindamist, dokumenteerida ja analüüsida vähemalt ühte praktika käigus lahendatud juhtumit
* oskab rakendada eneserefleksiooni klienditöö protsessi analüüsil
* oskab kasutada korrektset eesti keelset erialalist terminoloogiat
* rakendab eesmärkide seadmiselt SMART mudelit
* oskab leida ja kasutada asjakohaseid teabeallikaid
