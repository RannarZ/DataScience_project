Aines käsitletakse füsioteraapiaprotsessi (sh hindamine, võimalik terapeutiline sekkumine jms) erinevate seisundite korral. Kursusel tutvustatakse vananemismuutuste, kaasuvate haiguste ning medikamentoosse ravi mõju füsioteraapiaprotsessi läbiviimisele. Käsitletakse füsioterapeudi rolli põletuse, osteoporoosi, seksuaalse düsfunktsiooni, amputatsiooni jt seisundite käsitluses.
Aine õpetamise eesmärgiks on anda süvendatud teadmised ja praktilised oskused vanemaealiste patsientide ning erinevate süsteemsete haiguste tulemuslikuks füsioterapeutiliseks käsitluseks.
Aine läbimisel üliõpilane:
1. Analüüsib vanemaealise patsiendi medikamentoosse ravi (sh vähiravi ja vähiravi kompliktsioonide) ning kaasuvate haiguste mõju füsioterapeutilisele hindamisele sekkumisele
2. Leiab asjakohast erialast infot, analüüsib suuliselt ja kirjalikult info asjakohasust ning rakendatavust töös patsientidega 
3. Identifitseerib patsiendi füsioterapeutilised probleemid ning oskab neid dokumenteerida nii erialases sõnastuses kui ka RFK koodide ja määrajatega esitatult. Analüüsib varem koostatud erialase dokumentatsiooni puudujääke ning tugevusi.
4. Tunneb füsioteraapiat mõjutavaid erinevaid vananemisega kaasnevaid anatoomilisi ja füsioloogilisi muutusi ning kirjeldab, nende mõju füsioteraapia protsessile.
5. Teab füsioterapeutilise käsitluse üldisi printsiipe erinevate süsteemset mõju omavate seisundite (nt amputatsioonide, onkoloogiliste seisundite, rasvumise jt) korral
6. Teab põletuste ning armide füsioterapeutilise käsitluse põhimõtteid
7. Tunneb füsioteraapia põhimõtteid seksuaalse düsfunktsiooni ja seedehäirete leevendamiseks;
8. Hindab kukkumisriski ja teab füsioteraapia põhimõtteid osteoporoosi ja traumaatiliste luumurdude korral.
9. Teeb koostööd virtuaalses keskkonnas;
10. Teab ravi eripärasid palliatiiv- ja terminaalravil viibivate patsientidega.
