Ainekursus võimaldab omandada põhilised teadmised ja oskused õppijate erivajaduste märkamiseks ning vajalike tingimuste loomiseks kaasava hariduse rakendamisel.
Toetada üliõpilase kujunemist õpetajaks, kes omab esmast valmisolekut kujundada turvaline ja kõigi õppijate kaasamist toetav õppekeskkond ning töötada kaasava rühma- või klassi tingimustes.
Õppeaine läbinud üliõpilane: 
1) mõistab kaasava hariduskorralduse käsitlusviisi ja selle rakendusvõimalusi; 
2) tunneb peamiste koostöövõrgustike toimimise mudeleid ja teab oma rolli kaasava hariduse rakendamisel; 
3) teab enamlevinud erivajaduste liike ja nende peamiseid tunnuseid, oskab neid õppetöö käigus märgata ning kavandada rühmas/klassis esmaseid kohandusi õppija arengu toetamiseks; 
4) teab, individuaalse arendus- või õppekava koostamise põhimõtteid; oskab analüüsida koostatud IAK/IÕK ja selle koostamisel osaleda;  
5) teab sotsioemotsionaalsete pädevuste kujundamise aluspõhimõtteid, tunneb käitumise tugikava koostamise algoritmi ja tõhusa tugikava iseloomustavaid kriteeriume ning oskab nende abil analüüsida koostatud kava.
