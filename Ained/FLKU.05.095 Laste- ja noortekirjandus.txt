Ülevaade eesti lastekirjanduse ajaloost maailma lastekirjanduse kontekstis. 20. sajandi eesti lastekirjanduse liikide, žanrite, teoste ja autorite lähem vaatlus lastekirjandusteooria taustal.

Kursuse teemad
1.	Lapse ühiskondlik ja ilukirjanduslik käsitlus. Lapsepõlv ja lastekultuur. Lastekirjanduse mõiste (laiemalt ja kitsamalt), erinevaid määratlusi. Lastekirjanduse erinevus muust kirjandusest. 
2.Lastekirjanduse funktsioonid. Lastekirjanduse teooria ja kriitika Eestis. Lastekirjanduse üldliigid, vormid ja žanrid. Lasteajakirjad ja -ajalehed läbi aegade. Laste- ja noortekirjanduse konkursid ja auhinnad. 
3.Didaktilise lastekirjanduse olemus ja žanrid (valm, aabitsajutt, piltjutustus jm), autoreid ja teoseid.
4. Kunstmuinasjutt ja selle arenguid eesti lastekirjanduses
5. Fantastika lastekirjanduses: tunnused, žanrid, eesti autoreid ja teoseid.
6. Teadus- ja õudusulme lastekirjanduses
7. Realism lastekirjanduses: tunnused, žanrid, autoreid ja teoseid. Olustikuline ja tõsieluline proosa.
8. Väikelastekirjandus: tunnused, žanrid, teemad, autorid ja teosed. Tegelusraamatud.
9. Lasteluule arenguid peale II maailmasõda.
10. Lasteluule tunnused ja eripära: teemad, keele- ja kujundikasutus; luuleteksti analüüs.
11. Noortekirjanduse mõiste, funktsioonid ja žanrid. Noortekultuuri ilmingud ja seos noortekirjandusega.
12. Eesti noorteromaan nõukogude ajal ja 2000ndatel: suundumused, žanrid, teemad, autoreid ja teoseid.
13. Poiste- ja tüdrukuteraamatu tunnuseid ja erinevusi, autoreid ja teoseid.
14. Lastekirjanduse põhiteemasid: loodus, pere, kodu, kool. Aimekirjandus lastele ja noortele.
15. Eesti lastekirjanduse perioodid
Kursuse vältel tutvustatakse lastekirjandust kui kirjandusuurimise objekti, selle ajaloolist arengut ning eri liike ja žanre, rõhuga eesti lastekirjandusel. Võrdleva kontekstina tutvustatakse ka olulisemaid suundumusi anglo-ameerika ja skandinaavia lastekirjandusest.
Kursuse läbinud üliõpilane:
*	annab ülevaate eesti laste- ja noortekirjanduse ajaloolisest kaanonist ja tänapäeva olulisematest autoritest ja teistest;
*	mõtestab laste- ja noortekirjanduses toimunud muutusi ajaloolises ja kirjandusloolises kontekstis;
*	analüüsib, tõlgendab ja mõistab laste- ja noortekirjandusteoseid žanri- ja tekstipoeetika aspektidest;
*	hindab kriitiliselt laste- ja noortekirjanduse põhiteemade (nt mäng, kodu, kool, suhted, ühiskond, loodus) käsitlemist ja tähendust;
*	koostab paaris- või rühmatööna uudisteost tutvustava slaidiettekande, annab tagasisidet kaasõppijate ettekandele.
