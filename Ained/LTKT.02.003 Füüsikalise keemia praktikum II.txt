Praktikumis tuleb teostada 10 praktilist tööd valikloetelust, kinnistamaks loengus saadud teadmisi ning saamaks praktilisi kogemusi tööks aparatuuri ning reaktiividega.
Praktikumi eesmärgiks on kinnistada teoreetiliste aluste loengus omandatud teadmisi ning anda praktilisi kogemusi füüsiko-keemiliste meetodite rakendamiseks, treenida analüüsioskust füüsiko-keemilise eksperimendi ettevalmistamiseks ning tulemuste interpreteerimiseks.
*Oskab seada eesmärke ette antud praktiliste tööde lahendamiseks, planeerida ja viia läbi eksperimente.
*Oskab loengute kavas toodud märksõnade raames arutleda, eristades olulist ebaolulisest ja kasutades korrektseid termineid. 
*Valdab protsesside kirjeldamiseks vajalikke matemaatilisi võtteid ja oskab neid kasutada erinevate probleemide lahendamiseks.
*Teab erinevate mehhanismide ja katseseadmete tööprintsiipe, oskab hinnata nende rakendust ning neid efektiivselt kasutada.
*Oskab nii kirjalikult kui ka suuliselt esitada eksperimenditulemusi, neid tõlgendada ja teha vastavaid järeldusi.
*Oskab töötada säästlikult ja vastavalt ohutusnõuetele.
