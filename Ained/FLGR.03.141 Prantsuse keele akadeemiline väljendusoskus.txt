Kursusel treenitakse prantsuse keele akadeemilist väljendusoskust. Suulise kõne arendamisel käsitletakse keele- ja kirjandusteaduslikke teemasid. Kursus sisaldab ka praktilist treeningut: üliõpilased esitavad iseseisvaid kirjalikke töid, esseid ja artikleid oma eriala kohta, mida õppejõud analüüsib ja kommenteerib, pöörates erilist tähelepanu stilistilistele aspektidele. Esimesel semestril keskendutakse resümeedele, referaatidele, kokkuvõtetele ja suulistele ettekannetele. Teisel semestril kirjutatakse esseid erinevatel teemadel ja väideldakse suuliselt samadel teemadel.
Arendada prantsuse keele suulist ja kirjalikku väljendusoskust ning treenida esinemisoskust akadeemilises kontekstis.
Aine edukalt läbinud üliõpilane:
1) on võimeline koostama selgeid ja soravaid ettekandeid keerulistel teemadel, arendades üksikuid alapunkte ja esitades loogilise kokkuvõtte;
2) suudab esitada kohases stiilis ja loogilise struktuuriga arutluskäigu, mis võimaldab kuulajal tähele panna ja meelde jätta olulisemad punktid;
3)  on suuteline täpselt formuleerima oma mõtteid ja arvamusi ning siduma oma mõtteid teiste esinejate ettekannetega;
4) oskab koostada selge, hästi struktureeritud teksti, väljendades oma vaateid erinevatel keerulistel teemadel;
5) suudab kirjutada selgeid, ladusaid kohase stiiliga tekste, ettekandeid, artikleid ja uurimusi, mille loogiline struktuur võimaldab lugejal tähele panna ja meelde jätta olulisemad punktid.
