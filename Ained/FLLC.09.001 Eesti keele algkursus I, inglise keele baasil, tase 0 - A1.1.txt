Eesti keele kursus annab põhiteadmised eesti keele grammatikast ja sõnavarast.
Peamised vestlusteemad: 
* Mina;
* Keeled, maad, rahvad;
* Lemmikud;
* Numbrid;
* Aeg;
* Söögid-joogid;
* Pere;
* Minu päev;
* Tartu;

Peamised grammatikateemad:
* Käänded: Ainsuses: peakäänded, kohakäänded, kaasaütlev ja ilmaütlev
  Mitmuses: nimetav
* Isikulised asesõnad, omadussõnad, põhiarvsõnad;
* Olevik ja lihtminevik
* Käskiv kõneviis
* ma- ja da- tegevusnimi.
Õpetada eesti keele grammatika aluseid ja eesti keele põhisõnavara. Üldeesmärkide saavutamise lõpptase kõigi osaoskuste puhul on A1.1
Kursuse läbinud üliõpilane 
* tunneb ja oskab kasutada eesti keele käändeid, pöörata verbe olevikus ja minevikus, kasutada käskivat kõneviisi, kasutada omadussõnu ja põhiarvsõnu.
* suudab suhelda argisituatsioonides tänaval, poes, söögikohtades, seltskonnas, oskab rääkida ja kirjutada endast, oma kodust, perekonnast, söömisharjumustest, väljendada poolehoidu ja vastumeelsust.
* suudab mõista  ning luua lihtsamaid suulisi ja kirjalikke tekste.
