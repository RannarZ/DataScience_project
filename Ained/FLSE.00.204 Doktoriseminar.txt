Doktorandi teadustöös esilekerkivate arengute, teoreetiliste ja praktiliste probleemide ühine arutelu,  uurimustöö põhjal ettekannete pidamine ja kirjalike käsitluste koostamine; uurimustöö planeerimine,  läbiviimisel ettetulevatele probleemidele lahenduste otsimine ja pakkumine, semiootika ja kultuuriteooria klassikaliste tekstide lugemine ja analüütiline esitamine.
Arendada erialast akadeemilist diskussiooni, kirjutamise ja uurimistöö oskuseid ning lahendada esilekerkinud probleeme. Seminaris arutatakse läbi ettevalmistatavad doktoritööd ning antakse tudengitele sellekohast tagasisidet. Igal semestril võetakse käsile semiootika ja kultuuriteooria klassikalisi tekste, mille kohta tudengid ettekande teevad. Seminaris osalevad ka tudengite juhendajad, laiendades niimoodi tagasiside võimalusi ning tutvustades enda juhendamispraktikat teistelegi tudengitele.
üliõpilased:
- omandavad oskuse algatada, kavandada, rakendada ja kriitiliselt hinnata uurimis- ja arendustööd;
- omandavad oskuse identifitseerida ja lahendada enda teadustöös esiletulevaid probleeme, aidata kolleegidel probleeme identifitseerida ja lahendada;
- omandavad oskuse arutleda ja argumenteerida erialastel teemadel;
- omandavad oskuse oma valdkonna probleeme ja uurimistöö tulemusi esitada suuliselt ja kirjalikult artikli vormis;
- omandavad oskuse oma teadmisi edasi anda;
- omandavad teadmisi semiootika ja kultuuriteooria klassikalistest tekstidest ja teemadest;
- omandavad oskuse läbi viia akadeemilisi uurimusi.
