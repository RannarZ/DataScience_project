Õppeaines käsitletakse juhtimise ja meeskonnatöö põhimõisteid ja teooriaid. Õpitakse tundma juhtimise põhi- ning seostavaid funktsioone arvestades inimeste individuaalsete erinevustega. Samuti käsitletakse organisatsiooni ülesehitust ja selle kujundamist ning meeskonnatöö põhimõtteid nii juhtimisfunktsioonide kui organisatsiooni kujundamise kontekstis. Õppeaine käigus õpitakse analüüsima juhtimisfunktsioonide erinevaid teoreetilisi aspekte ja nende praktilisi rakendusi ning rakendama neid praktilise meeskonnatöö käigus.
Aine eesmärgiks on luua võimalused juhtimise ja meeskonnatöö põhialuste  tundma õppimiseks, võimaldamaks üliõpilastel mõista ja lahendada olulisi organisatsiooni juhtimise ja meeskonnatöö alaseid küsimusi.
Õppeaine läbinu:
* mõistab juhtimise teooriaid ning oskab näha nende rakendumist tänapäeva organisatsioonide juhtimises;
* mõistab juhtimise sisu ja rolli organisatsiooni tegevuse suunamisel, osates hinnata organisatsiooni juhtimise olulisi aspekte ja probleeme;
* teab ning eristab juhtimise osategevusi ehk põhifunktsioone (planeerimine, organiseerimine, kontrollimine, eestvedamine, kommunikatsioon ja otsustamine) juhtimisest kui tervikust lähtuvalt;
* tunneb organisatsiooni kujundamise, ülesehituse ja struktuuri põhiküsimusi ja probleeme;
* mõistab juhtimise erinevaid seostavaid funktsioone (kommunikatsioon, otsustamine) juhtimisest, kui tervikust tulenevaid;
* oskab töises tegevuses arvesse võtta inimeste individuaalseid erinevusi;
* tunneb meeskonnatöö toimimise ja analüüsimise põhimõtteid;
* on võimeline tõhusalt osalema meeskonnatöös nii liidri kui meeskonnaliikme positsioonilt.
