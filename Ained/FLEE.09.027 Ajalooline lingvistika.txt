Kursus tutvustab eelkõige ajaloolis-võrdleva keeleteaduse metoodikat, algkeelte rekonstruktsiooni ja etümoloogiat ning esiajaloo uurimises kasutatavaid keelelisi meetodeid (kohanimede uurimine, paleolingvistika, laenkontaktid, substraatmõjud). Kursus põhineb soome-ugri keelte ja suuremate indoeuroopa keelte näidetel, tutvustatakse uusimaid käsitlusi nende keelte uurimisel.
Üliõpilased omandavad ülevaate ajaloolis-võrdleva keeleteaduse metoodikast ja algkeelte rekonstruktsiooni ja etümoloogia ning esiajaloo uurimises kasutatavatest keelelistest meetoditest (kohanimede uurimine, paleolingvistika, laenkonstruktsioonid, substraatmõjud).
Kursuse edukalt läbinud üliõpilane on
(i) lugenud ülevaatlikku valikut klassikalistest ja tänapäevastest uurimustest ja ajaloolise keeleteaduse käsiraamatu peatükkidest (ja vastanud loetu omandamist kontrollivatele küsimustele),
(ii) saanud praktilisi kogemusi etümoloogias,
(iii) omandanud vajaliku terminoloogia ja mõisted, mida need terminid tähistavad.
