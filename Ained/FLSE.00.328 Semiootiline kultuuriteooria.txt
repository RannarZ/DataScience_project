Semiootiline kultuuriteooria on paradigma, mille uurimisobjekt ulatub indiviidist kui kultuurikandjast väga mitmesuguste suuremate kultuurikooslusteni. Objekt-tasandi integreeritus tingib ka metatasandi transdistsiplinaarsuse. Samuti on objekt- ja metatasand omavahel lõimunud, mistõttu kursuse raames käsitletakse kultuuri ja inimkoosluste semiootilisust indiviidist ühiskonnani. Kursuse raames vaadeldakse, kuidas semiotiseerivad inimkooslused ise ennast alates individuaalsest identiteedidiskursusest kuni sotsiokultuuriliste mälumehhanismide ja -institutsioonideni.
Semiootiline kultuuriteooria on kursus, milles vaadeldakse semiootika erinevate valdkondade produktiivsust kultuuriteooria arengus. Semiootiline kultuuriteooria ei taandu kultuurisemiootikale, mis on vaid üks võimalikest semiootilistest teooriatest. Eraldi käsitletakse sotsiosemiootilise teooria seoseid kultuuriteooriaga ja ideoloogiasemiootika olulisust kultuuriteooria arengu jaoks.
Tudeng saab aru, kuidas kultuuri analüüsimisel kasutada sotsiaal- ja humanitaarteaduste erinevaid meetodeid kombineeritult. Kursuse läbinul on teadmised sellest, mil moel inimuuringud arenesid kaasaegseks kultuuriteooriaks ning mismoodi kultuuriuuringud kombineerusid semiootikaga. Antakse ülevaade semiootika ja mitmesuguste kultuuriuuringute integreerumisest alates multi- ja polüdistsiplinaarsetest distsiplinaarsetest kooslustest kuni tänapäevase transdistsiplinaarse paradigma moodustumiseni.
