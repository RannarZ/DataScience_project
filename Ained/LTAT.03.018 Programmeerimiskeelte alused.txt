Kursus toimub "Software Foundations" materjalide põhjal, kus kaetakse Volume 1: "Logical Foundations" ja Volume 2: "Programming Language Foundations". Esimene raamat katab Coq-i algõpet ja loogika aluseid, teine tegeleb programmide ja programmeerimiskeelte  omaduste tõestamisega. Peatükkide/teemade loetelu: "Logical Foundations": Basics, Induction, Lists, Polymorphism, Tactics, Logics in Coq, Inductively defined Propositions, Maps, Simple Imperative Programs, More Automation. "Programming Language Foundations": Program Equivalence, Hoare Logic, Hoare Logic as a Logic, Small-step Operational Semantics, Type Systems, The Simply Typed Lambda-Calculus, Properties of STLC, More on the Simply Typed Lambda-Calculus, A Typechecker for STLC, Subtyping.
Suure osa kursusest moodustab iseseisev töö: loete materjali, lahendate Coq-is ülesandeid ja laete lahendused hindamiseks Moodle-sse (automaatkontroll). Abiks iganädalane seminar.
Anda tudengitele:
a) parem arusaam formaalsetest tõestustest,
b) praktiline oskus Coq-iga midagi tõestada,
c) oskus tõestada programmide omadusi ja
d) ülevaade kuidas programmeerimiskeele tüübisüsteemi omaduste tõestamise kaudu tõestada selle keele omadusi.
Kursuse läbinud tudeng:
a) teab loogika, tõestamise ja tüübiteooria põhimõisteid, 
b) saab aru Coq süsteemis kirjutatud väidete sisust,
c) oskab Coq-is tõestada lihtsaid väiteid,
d) oskab tõestada programmide omadusi Floyd-Hoare loogikaga,
e) oskab tõestada lihtsalt tüübitud lambda arvutuse kohta tüübi säilimist ja progressi.
