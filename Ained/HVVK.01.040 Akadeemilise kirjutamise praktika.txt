Kinnistatakse aines Akadeemiline kirjutamine omandatu. Harjutatakse erinevates akadeemilistes žanrites valminud tekstide kohandamist avaldatavaks artikliks, suheldakse toimetajaga, valmistatakse artikli käsikiri või selle osa ette tõlkimiseks. Valmib ja ilmub teadusartikkel mõnes eelretsenseeritavas teadusajakirjas vm (nt Studia Vernacula jne).  Artikkel võib valmida varem sooritatud uurimustöö või teoksil magistriprojekti põhjal.
Üliõpilane peab praktikapäevikut vastavalt praktikajuhendis määratletud korrale ning esitab kirjaliku praktikaaruande, kus kommenteerib ja reflekteerib üldist praktikakogemust ja käsikirja loomise protsessi, tehnilisi ja koostööaspekte ning ajakulu.
Kursuse eesmärgiks on omandada efektiivse ja autoriteetse akadeemilise kirjutamise oskus.
Aine edukal läbimisel üliõpilane 
1) oskab end erialastes küsimustes teaduslikult väljendada;
2) oskab efektiivselt ja korrektselt viidata vastavalt valitud viitesüsteemile;
3) oskab oma akadeemilist teksti kohandada avaldatavaks artikliks ja teha toimetajaga toetavat koostööd;
4) oskab retsenseerida üliõpilaste uurimistöid;
5) oskab emakeelset teadusteksti tõlkimiseks ette valmistada ning tõlkijaga toetavat koostööd teha.
