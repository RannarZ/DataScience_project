Kursus annab ülevaate barokiperioodist kunstiajaloos selle ja mitmekesisuses ja vastuolulises, käsitleb erinevate stiilide mõjusid ja ristumisi, toob esile erinevused erinevate keskuste ja maade kunstiloomingus. Andrea Palladiost lähtuva klassika ja selle järelmõjude kõrval on vaatluse all Rooma barokk ja selle reflektsioonid Böömi ja Baieri arhitektuuris, Prantsuse ratsionalism kui alus 17. sajandil formeerunud arhitektuurikeelele, rokokoo pikanterii ning Inglise pitoreski ja subliimse alge kujunemisele. Kujutava kunsti tasandil keskendutakse peamistele perioodidele manerismi ja romantismi vahel, fokusseerides aine esitamisel tähelepanu vastandlikele tendentsidele ja üksikteemadele: erinevustele Caravaggio ja Caraccide, Flaami ja Hollandi maalikunsti, valgustusajastu ja ampiiri, klassitsismi universaalse keele ja 19. sajandi stiilide mitmekesise kunstiretoorika vahel. Paralleelselt nn. tähtsündmustele Euroopas esitletakse fakte ja probleeme ka lähemast ringist - Eesti, Baltimaade ja Skandinaavia kunstiajaloo vallast.
Kursus annab ülevaate olulisematest tendentsidest Euroopa kunstiajaloos 16-19. Sajandil.
Kursuse läbinud üliõpilane:
-omab ülevaadet Lääne Euroopa kunstist ajavahemikul hilisbarokist impressionismini; 
-tunneb ajastu väljapaistvamate kunstnike ja arhitektide loomingut ja teoseid;
-on võimeline kunsti mõistmise kõrval ka sellest kõnelema ja kirjutama.
