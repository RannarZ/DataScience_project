Õppijad saavad praktilisi oskusi ja teadmisi selle kohta kuidas genereerida ja selekteerida ideid, hinnata nende ärilist potentsiaali ja kujundada sobiv ärimudel. Kujunenud meeskondi suunatakse kogu kursuse vältel oma hüpoteese praktikas testima, potentsiaalsete kasutajate/klientidega suhtlema ja prototüüpe ehitama. Üle poole aine mahust moodustab iseseisev töö, mille käigus selgitavad meeskonnad välja kasutaja või kliendi vajadused, õpivad saadud tagasiside baasil arendama oma toodet/teenust, sh selgineb arusaam väärtuspakkumiset, tulumudelist ja turunduse põhimõtetest. Saavutamaks meeskonna poolt seatud eesmärke eeldab õppetöö osalejalt pühendumist, ajaplaneerimise oskust, valmidust teha koostööd meeskonnas ja reflekteerida regulaarselt ideearendusprotsessi ja õpikogemust moodle keskkonnas.
Meeskondi nõustavad ja juhendavad ettevõtlus ja start-up maastikul kogenud mentorid. Kursus lõppeb esitlusega äriideede võistlusel Kaleidoskoop eelvoorus, mille TOP10 teevad esituse kevadperioodil Delta majanduskonverentsil ja sügisel ärifestivali sTARTUp Day liftikõne laval.
Loodud meeskondi julgustatakse jõudma oma projekti või äriidee elluviijateks ja/või ettevõtte loojateks.
Innustada ja kujundada õppijate huvi etetvõtluse ja iduettevõtluse eripärade vastu, arendada nende võimekust näha probleeme, märgata ärivõimalusi ja töötada välja skaleeruva potentsiaaliga uudseid tooteid ja teenuseid. Omandada oskusi ja teadmisi, mida oodatakse tööturul ettevõtlikult inimeselt ja oskusi, mis aitavad toime tulla iduettevõtja rollile esitatud väljakutsetega.
Kursuse edukalt läbinud õppija: 
- mõistab ideest ärikontseptsiooni kujundamise protsessi põhietappe: idee genereerimine, sõelumine ja väärtuspakkumise väljatöötamine,
- on omandanud meeskonnatöö oskusi,
- oskab testida idee elluviimisega seonduvaid hüpoteese ja arendada ideed (toodet/teenust) lähtuvalt kliendi ja/või kasutaja vajadustest, 
- oskab hinnata ja analüüsida potentsiaalset turunõudlust,
- omab meeskonnatöö kogemust äriidee arendamisel, 
- oskab oma äri- või projektiideed mõjusalt esitleda.
