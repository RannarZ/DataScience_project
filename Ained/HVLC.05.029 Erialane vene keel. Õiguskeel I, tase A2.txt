Kursus hõlmab tööd erialaste tekstidega (tõlkimist, vestlusi, arutelusid), tööd sõnavaraga (mitte ainult juriidilisega) ning grammatikaoskuste arendamist. Vestlusteemad: kuritegevus erinevates riikides, kuriteoliigid, kurjategijad. Grammatika teemad: arvsõnad, nädalapäevad ja kuud, kellaaeg, aastaarvud, vanus, rahvus, isikulised, omastavad ja küsivad asesõnad, kõneetiketi väljendid (erinevad küsimused, selgitus, hoiatus, nõustumine, mittenõustumine).
Kursuse eesmärgiks on õigusalase terminoloogia omandamine läbitud teemade raames, lugemis,- tõlkimis- ja vestlusoskuse arendamine ning grammatika oskuste täiendamine.
Kursuse läbinud üliõpilane suudab:
* aru saada lühikestest ja lihtsatest tulevase tööga seotud juriidilistest dokumentidest ja muudest tekstidest;
* leida tekstidest olulist infot;
* vahetada olulist infot ja avaldada oma arvamust juriidiliste probleemide kohta;
* väljendada oma seisukohti;
* õigesti kasutada õpitud terminoloogiat ning grammatilisi konstruktsioone;
* tõlkida erialaga seotud lihtsamaid dokumente ja muid erialaseid tekste;
* osaleda tulevase erialaga seonduvates dialoogides, vestlustes ning diskussioonides (läbitud teemadel);
* kasutada erialast terminoloogiat läbitud teemade piires nii suuliselt kui
kirjalikult.
