Õppetöö toimub paralleelselt Näitlejatöö I tundidega, rakendades seal õpitud oskusi ja harjutusi kaamera kontekstis. Õppetöö tagasisidestamiseks valmivad õppefilmid.
Kursuse eesmärk on omandada esmane valmisolek töötamaks kaamera kui partneriga, kasutades selleks kaameraspetsiifilisi näitlejatehnilisi vahendeid. Lisaks on eesmärk omandada põhilised tehnilised teadmised kaamerast, kui iseseisvast meediumist ja temaga töötamise reeglitest. (kaadri piiride tajumine, fookusmärkide järgimine, plaani suurused, valgusega töötamine).
Kursuse läbinud üliõpilane:
- on võimeline töötama kaameraga kui partneriga improvisatoorsel meetodil;
- on suuteline tagasisidestama oma sooritust monitori ja playbacki kaudu;
- suudab jälgida kaameratehnilisi printsiipe nii kaamera ees kui ka tööolukorras.
