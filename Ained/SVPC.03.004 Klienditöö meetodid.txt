Inimeste ja süsteemidega töötamiseks vajalikud baasteadmised sotsiaaltöös ja rehabilitatsioonis. Praktilised harjutused järgmistes valdkondades: kontakti loomine kliendiga, lähteinfo kogumine kliendi ja tema keskkonna kohta, kliendi hindamine, kliendi probleemide analüüs, muutuse ettevalmistamine ning kliendi toetamine muutuse protsessis, eneserefleksioon.
Käsitletakse järgmisi teemasid:
* Klienditöö taustsüsteem ja põhimõisted (süsteemiteooria ja süsteemid sotsiaaltöös Pincus ja Minahani alusel; biopsühhosotsiaalne lähenemine; toimetulek ja selle eeltingimused; muutuse olemus ja etapid Prochaska ja DiClemente alusel). 
* Klienditöö protsess ja põhiprintsiibid. 
* Sekkumise tasemed ja viisid sotsiaaltöös.
* Andmete kogumine. Probleemianalüüsi teostamine. Töökokkuleppe sõlmimine. Eesmärgistamine. Töö vastupanuga. Kliendi tugevuste esiletoomine. Riskihindamine ja juhtimine sotsiaaltöös ja rehabilitatsioonis. 
* Läbipõlemissündroom ja selle ennetamise viisid.
Kursuse eesmärk on kujundada inimeste ja süsteemidega töötamiseks vajalikud baasteadmised sotsiaaltöös ja rehabilitatsioonis ning anda võimalus praktilise kogemuse omandamiseks järgmistes valdkondades: kontakti loomine kliendiga, lähteinfo kogumine kliendi ja tema keskkonna kohta, kliendi hindamine, kliendi probleemide analüüs, muutuse ettevalmistamine ning kliendi toetamine muutuse protsessis, eneserefleksioon.
Õppeaine läbinud õppija:
* rakendab klienditöö aluseks olevaid teoreetilisi kontseptsioone ja põhimõisteid
* hindab erinevaid sekkumise tasemeid ning peamisi sekkumisviise sotsiaaltöös ja rehabilitatsioonis 
* rakendab sotsiaaltöötaja põhirolle klienditöö erinevatel tasemetel
* analüüsib klienditöö protsessi mõjutavaid tegureid erinevatel klienditöö tasanditel 
* rakendab kliendi toetamist muutuse ettevalmistamise ja läbiviimise protsessis 
* analüüsib läbipõlemise tundemärke ja selle ennetamise viise
* reflekteerib ennast klienditöö protsessis
