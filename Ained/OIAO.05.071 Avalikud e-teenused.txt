Valdav osa tänapäevastest teenustest koosneb inimeste, protsesside ja tehnoloogia kombinatsioonist. E-teenuse toimimise eest vastutaja peab aru saama organisatsiooni kultuurist ja laiemast taustsüsteemist, inimeste oskustest, suhtumisest ja käitumisest, valdama protsessijuhtimise põhitõdesid ja ärianalüüsi tehnikaid (nii kliendi töö- kui IT haldusprotsessid) ning mõistma ka IKT taristu ülesehitust ja valdkondade üleselt infoturbe olulisust. Iga teenus peab olema eesmärgipärane ja kasutatav, see tähendab, toetama kasutaja tööprotsessi ja kättesaadav kokkulepitud ajal. Väärtuslik on teenus kasutajale juhul, kui mõlemad tingimused on täidetud.

Arvestades, et kasutajate ootused teenustele ajas ja tingimustes muutuvad, siis vajadustele vastamiseks tuleb teenuseid efektiivselt ja tõhusalt arendada, käimas hoida (hallata) kui ka majutada. Teenuste arendamine vastutab teenuse, infosüsteemi või tarkvara loomise või muutmise eest, ja -haldamine tähendab eelkõige vajaliku riistvara ja rakenduste majutamist ning hooldamist ning kasutajate pöördumiste lahendamist (kasutajatugi).

Kursus tutvustab avaliku sektori e-teenuste loomist, kasutamist ja valitsemisest. Kursus käsitleb nii projekti- kui protsessijuhtimisest ja kohalduvaid regulatsioone ning arendab teadmisi IT-teenuste juhtimise parimatest praktikatest. Kursus arendab teadmisi kasutajasõbralikest, usaldusväärsetest ja majanduslikult tõhusatest avalikest e-teenustest. Kursus on praktilise suunitlusega, kus kursuse lõpuks valmib grupitööna uhe valitud teenuse disaini paberil prototüüp.
Kursus annab ülevaate avalikest e-teenustest, nende loomis- ja haldusprotsessist ja kaasnevast seadusandlusest.
1. Tudeng mõistab teenuste arendamise ja haldamise elutsüklit ning väärtuse loomise eelduseid.
2. Tudeng oskab kaardistada teenust kasutavad huvigrupid ja kirjelda nende teekonda teenuse kasutamisel. 
3. Tudeng oskab luua protsessi joonist olemasoleva ja soovitud tuleviku olukorra kirjeldamiseks BPMN märgikeeles.
4. Tudeng teab, mis on projekt, projektijuhtimine ja erinevate peamiste projektijuhtimise metoodikad.
5. Tudeng oskab koostada SCRUM meetodil projekti koos vastavate kasutuslugude ja visuaalse teostusega. 
6. Tudeng on teadlik e-teenuseid enim mõjutavatest Euroopa Liidu regulatsioonidest ja riigisisesest õiguskorrast ning oskab analüüsida regulatsioonide mõju.
