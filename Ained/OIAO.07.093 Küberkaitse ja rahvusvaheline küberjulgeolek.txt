Kursus keskendub IKT arendamise ja kasutamisega seotud julgeoleku probleemidele, küberjulgeolekule ning teistele asjakohastele õiguslikele teemadele.
Kursuse raames analüüsitakse IKT arendamise ja kasutamisega kaasnevaid riikliku ja rahvusvahelise julgeoleku probleeme. Kursuse raames õpitakse kohaldama rahvusvahelist õigust küberkonfliktidele. Tudengid õpivad mõistma IKT mõju rahvusvahelisele julgeolekule ja IKT kasutamisega seonduvate julgeolekuprobleemide lahendamist siseriiklikus ja rahvusvahelise õiguses ja poliitikas.
Üliõpilased õpivad mõistma IKT kasutamisega kaasnevaid rahvusvahelise julgeoleku probleeme, poliitilise taustaga küberrünnete trende ning küberjulgeolekuintsidentide lahendamist rahvusvahelise õiguse pinnalt. Üliõpilased oskavad koostada strateegiaid poliitilise küberriski maandamiseks õiguslike vahenditega; eristada rahvusvahelise küberjulgeoleku problemaatika infotehnoloogilisi, poliitilisi ja õiguslikke aspekte ning leida õiguslikke lahendusi erinevatele küberjulgeoleku probleemidele.
