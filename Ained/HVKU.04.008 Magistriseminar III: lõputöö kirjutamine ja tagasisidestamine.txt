Lõputöö kavandist lähtuvalt individuaalsete magistritööde ja -projektide kallal töötavad üliõpilased tutvustavad uurimistöö või projekti edenemist, jagavad kogemusi ning annavad ja saavad kirjalikku ja suulist tagasisidet lõputöö käsilolevale etapile või osale; suuline ettekanne magistrikooli sügiskoolis.
Toetada magistritöö või -projekti valmimise protsessi, arendades selleks vajalikke oskusi ning pakkudes võimalusi konstruktiivse tagasiside andmiseks, saamiseks ja parimate praktikate jagamiseks kaasõppijate ringis.
Õppeaine edukal läbimisel on üliõpilasel 1) paranenud oskus oma tööd planeerida, ajakavast kinni pidada ning nii iseseisvalt kui ka rühmas töötada, 2) arenenud suuline ja kirjalik erialane argumenteerimis- ja väljendusoskus, 3) suurenenud võime anda kaasõppijate tööle konstruktiivset tagasisidet, saadud tagasisidega arvestada ning analüüsida ja hinnata oma võimeid ja vajadusi, ning 4) avardunud erialane silmaring kaasõppijate lõputööde teemadega tutvumise kaudu.
