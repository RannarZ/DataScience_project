Õppeaines käsitletakse I kooliastmes kasutatavaid õppimise ja õpetamise põhimõtteid ja meetodeid. Tutvustatakse I kooliastme tundide planeerimist ja ettevalmistamist vastavalt põhikooli riikliku õppekavale. Vaadeldakse (videokeskkonna vahendusel)  ja analüüsitakse I kooliastme tunde.
Üldeesmärk on anda üliõpilasele ülevaade I kooliastmes õppimise ja õpetamisega seotud didaktilistest põhimõtetest .
Õppeaine läbinud üliõpilane:
1) tunneb I kooliastme õppekava;
2) on tutvunud I kooliastmes kasutatavate õppimise ja õpetamise meetoditega ja  nende rakendamise võimalustega;
3) oskab näha didaktilisi erisusi ja sarnasusi I kooliastme ja lasteaia õppetegevustes.
