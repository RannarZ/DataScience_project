Keskkonnaseire tehnoloogia doktoriseminaris käsitletakse  valdkonna aktuaalseid uurimis- ning tehnoloogiaprobleeme. Doktorandid esitavad valdkonna arengu seisukohast olulistel teemadel ettekandeid, samuti ülevaateid oma teadustööst.

Töö arvestamise põhimõtted on järgmised:

1) Osa tuleb võtta ühest regulaarselt (vähemalt 2 korda kuus) toimuvast seminarist. Soovituslik on keskkonnafüüsika seminar. Ühes semestris on võimalik saada maksimaalselt 3EAP. Väiksemas mahus toimuvatelt seminaridelt saab punkte proportsionaalselt vähem. Seminaris nõutakse semestris minimaalselt 60% kohalolekut pluss ettekanne aasta jooksul;

2) Minimaalselt 6 EAP-d saab doktorant ettekannetest/konverentsidest väljaspool instituuti. Sellised tegevused kantakse ÕIS-i atesteerimiskomisjoni otsuse alusel. 

Kusjuures:

1. Ise ette kantud suuline ettekanne rahvusvahelisel konverentsil, tõestatud ETISes 5.1 või 5.2 kategooria kirjatükiga (võib toimuda ka Eestis, vastavust ETISe klassifikaatoriga võib hinnata ka Atesteerimiskomisjon)- 1 EAP, kui lisandub proceeding ehk toimetis (klassifikaatori järgi 3.1 või 3.4, või 1. publikatsioon), siis lisandub 2 EAP, ehk kokku saab 3 EAP (selle proceedingu eest siis Doktoritöö "muu teadusliku tegevuse" alla punkte ei saa).
2. Posterettekanne rahvusvahelisel konverentsil, kui doktorant on ise postri kõrval seisnud, tõestatud ETISes 5.1 või 5.2 kategooria kirjatükiga - 1 EAP, toimetise lisandumisel punkte juurde ei saa.
3. Ise ette kantud suuline ettekanne doktorikooli üritusel (konverents, seminarid vms) - 1 EAP
4. Posterettekanne doktorikooli üritusel (konverents, seminarid vms), kui doktorant on ise postri kõrval seisnud - 1 EAP
5. Eestisisesed uurimisasutusevälised ettekanded, mis ei kuulu punkti 1. ega 2. alla - 1EAP
Käsitleda keskkonnaseire  olulisi arengusuundi, sellealase uurimistöö tulemusi ja praktikat.
Kursuse edukalt läbinud doktorant:
- oskab analüüsida kriitiliselt enda ja teiste teadustöö tulemusi,
- oskab kasutada  professionaalsel  tasemel erialast teaduskeelt,
- suudab tutvustada oma teadustulemusi sama eriala spetsialistidele ning laiemale teadusüldsusele
