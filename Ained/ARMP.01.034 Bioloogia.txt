Antud õppeaine (8,0 EAP) loengukursus annab ülevaate kaasaegse bioloogia põhilistest valdkondadest: raku-, molekulaar-, arengubioloogiast, geneetikast, evolutsiooniteooriast ja inimese ökoloogiast.

Praktikumides leiavad käsitlemist raku- ja arengubioloogia, geneetika ja inimese ökoloogia küsimused.
Õppeaine eesmärgiks on meditsiiniteaduste valdkonna hambaarstiarstiteaduse I kursuse üliõpilastele ülevaate andmine tänapäeva bioloogia põhilistest valdkondadest.
Kursus on molekulaarbioloogia- ja geneetikakeskne ja samas meditsiinilis-rakendusliku suunitlusega.
Peale kursuse läbimist teab üliõpilane kaasaegse inimesebioloogia põhiliste valdkondade teoreetilisi aluseid ja nendest tulenevaid seoseid meditsiinis, oskab teadmisi rakendada praktilises tegevuses ilmnevate probleemsituatsioonide mõistmisel ja lahendamisel.

Molekulaar- ja rakubioloogia:
1) Teab matriitssünteeside (replikatsioon, transkriptsioon, translatsioon) olemust, nende seost eukarüootse raku talitluslike funktsioonide tagamisel.
2) Teab eukarüootse raku ja selle organellide ehitust ja talitlust, nende seoseid patoloogiliste protsessidega.
3) Teab tähtsamaid molekulaar- ja rakubioloogilisi uurimismeetodeid, nende kasutust diagnostilistes lähenemistes.

Geneetika:
1) Teab pärilikkuse materiaalsete aluste hierarhilise süsteemi ehitust ja talitlust ning pärilikkuse funktsionaalseid protsesse.
2) Valdab pärandumise seaduspärasusi ja oskab neid rakendada praktikas.
3) Teab pärilikust muutlikkusest tingitud inimese haiguste põhitüüpe, nende jaotuse aluseid ja sagedusi.
4) Teab inimese geneetikas kasutatavaid meetodeid.
5) Teab populatsioonigeneetika aluseid, seaduspärasusi ja oskab neid kasutada praktikas.

Arengubioloogia:
1) Teab meioosi ja mitoosi, oogeneesi ja spermatogeneesi mehhanisme ning seoseid patoloogiaga.
2) Omab teadmisi ontogeneesi etappidel asetleidvate protsesside ja mehhanismide kohta.
3) Oskab teadmisi seostada arengu morfoloogiliste struktuuridega nii normis kui patoloogias.

Evolutsiooniline bioloogia ja inimese ökoloogia:
1) Teab evolutsiooniteooriate tüüpe, ülesandeid ja tähtsust.
2) Teab keskkonnakaitse aluseid ja saastamisega kaasnevaid meditsiinilisi probleeme.

Positiivse hinde saamiseks tuleb materjali vallata kõikides teemades vähemasti teadmiste tasemel Bloomi taksonoomia järgi.
Bloom BS (ed.) (1956) Taxonomy of Educational Objectives, the classification of educational goal
