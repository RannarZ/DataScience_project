Uurimistöö seminar kliinilisest farmaatsiast on mõeldud nendele üliõpilastele, kelle lõputöö on seotud vastava aine temaatikaga. 
Seminaride käigus antakse lühiülevaade käsitletaval teemal, sellele järgneb arutelu. Seminarides käsitletakse tõenduspõhist lähenemist kliinilisele farmaatsiale, võimalikke uurimissuundi ja -metoodikaid.
Uurimistöö seminar annab üliõpilastele teadmised koostada uurimistööd kliinilisest farmaatsiast, seda analüüsida, vormistada ja kaitsta.
Seminari käigus tutvustatakse  kliinilise farmaatsia alaste uuringute põhiprintsiipe ja käsitletakse täpsemalt lõputöö teemaga seotud küsimusi. Kursuse läbinud üliõpilane on kursis uurimistööle esitatavate nõuetega. Ta on koos juhendajaga koostanud plaani uurimistöö läbiviimiseks ning on läbi töötanud vastava teaduskirjanduse.
