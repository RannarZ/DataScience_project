Käsitleda haldusõiguse eriosa olulisemaid valdkondi kaasusõppe vormis. Üliõpilased töötavad läbi kaasuste lahendamisega seotud õigusaktid ja kohtupraktika ning omandavad praktilised oskused haldusõiguse eriosa probleemide ja kaasuste lahendamiseks. Lisaks täiendatakse ning kinnistatakse haldusõiguse ja -protsessi õppedistsipliinides omandatud teadmisi.
Anda üliõpilastele teoreetilised ja metodoloogilised teadmised haldusõiguse eriosa probleemide ja kaasuste lahendamiseks.
Eriseminari läbijad:
- oskavad rakendada haldusõiguse valdkonna varasematel ainekursustel omandatud teoreetilisi teadmisi haldusõiguse olulisemate valdkondade kaasuste lahendamisel;
- on töötanud läbi kaasuste lahendamiseks vajalikud õigusaktid ja kohtupraktika ning oskavad haldusõiguse kaasuste lahendamise metoodika alusel kaasusi süstemaatiliselt lahendada;
- oskavad esitada haldusõiguse kaasuse tervikliku, süstemaatilise ja argumenteeritud lahenduskäigu nii kirjalikult kui ka suuliselt;
- valdavad esinemisoskuse põhitõdesid, oskavad osaleda teaduslikus diskussioonis ning oma seisukohti argumenteeritult kaitsta.
