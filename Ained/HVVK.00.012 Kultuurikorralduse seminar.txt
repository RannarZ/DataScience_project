Aine koosneb seminaridest, mille käigus toimuvad erinevad arutelud, rühmatööd ja esitlused. Iga seminar jaguneb mitmeks põhiosaks või ülesandeks (nt hetkel kultuuri- või ühiskonnaelus toimuva reflekteerimine või analüüsimine, teatud teadmiste või oskuste olulisuse või spetsiifika kirjeldamine, erinevate arendustegevuste või projektide ettevalmistamine jmt). Lisaks koostatakse aine raames erinevaid kirjalikke ülesandeid ja iseseisvaid töid, mis aitavad seminarideks valmistuda.
Seminaris osalemise eesmärgiks on lahti mõtestada:
1. Millised on igapäevases kultuurielus toimuvad olulisemad sündmused või neid mõjutavad trendid?
2. Kuidas need mõjutavad kultuurikorraldaja rolli ja selle ajas muutumist?
3. Mida peaks oma õpingute juures sellega seoses silmas pidama?
4. Millised on kultuurikorralduse eriala üliõpilasele vajalikud eeldused või olulisemad takistused õpitaval erialal professionaaliks kujunemisel?
Lisaks on õppeaine eesmärgiks pakkuda üliõpilastele võimalus neil teemadel omavahel arutada, tutvustada erinevaid vaateid, seniseid kogemusi ja seisukohti.
Õppeaine läbimise tulemusena üliõpilane:
- omab esmaseid kogemusi ja oskusi kultuurielus toimuva anlüüsimiseks;
- suudab analüüsida ja mõtestada kultuurikorraldaja rolli olemust ja kujunemist;
- oskab lahti mõtestada eeldusi, mille täitmine on vajalik, et tegutseda tulevikus valdkonna professionaalina.
