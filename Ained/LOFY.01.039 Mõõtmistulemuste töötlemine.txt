Tutvutakse tõenäosusteooria põhimõistetega, käsitletakse looduses ja täppisteaduses sagedamini esinevate juhuslike suuruste jaotusseadusi ning omandatakse juhuslike andmete statistilise analüüsi meetodeid. Antakse ülevaade mõõtemääramatustest ja nende põhjendamisest tõenäosusteooria vahenditega.
Kursuse eesmärk on anda miinimumtase vaatlusandmete ja mõõtmistulemuste töötlemisel vajalikest teadmistest, sealhulgas füüsika praktikumis ja üliõpilastööde koostamisel vajalikest andmetöötluse põhialustest.
Kursuse positiivsele hindele läbinud üliõpilane:
1.	mõistab metroloogia põhitõdesid; 
2.	oskab rakendada mõõteprotseduuride juures enamkasutatavaid jaotusseaduseid; 
3.	oskab mõõtmisandmete põhjal hinnata mõõtmistulemust ning selle laiendmääramatust etteantud usaldusnivool; 
4.	oskab analüüsida mõõtetulemuse ning mõõtemääramatuse realistlikkust ning eristada olulisi ning ebaolulisi määramatuse komponente; 
5.	oskab planeerida ning optimeerida mõõtemetoodikat, lähtudes etteantud veapiiridest ning kasutada olevast mõõteaparatuurist.
