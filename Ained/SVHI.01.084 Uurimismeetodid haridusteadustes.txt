Ainekursus võimaldab omandada põhilised teadmised ja oskused haridusteadusliku uurimistöö kavandamiseks ning läbiviimiseks.
Õppeaine eesmärk on toetada üliõpilasi uurivaks õpetajaks kujunemisel ning kujundada arusaama haridusteadusliku uurimistöö olemusest ja läbiviimisest.
Õppeaine edukalt läbinud üliõpilane:
1)   	teab, miks on õppimise ja õpetamise uurimine ning pedagoogilise teadmuse levitamine õpetajatöös oluline;
2)   	analüüsib ja hindab haridusteadusliku uurimistöö olemust (sh uurimistöö eetikaga seonduvat) ja uurimistöö protsessi;
3)   	analüüsib ja hindab õppimise ja õpetamise uurimisel kasutatavaid enamlevinud uuringudisaine, andmekogumise- ja -analüüsi meetodeid ja oskab neid rakendada haridusteaduslike uuringute kavandamisel ja läbiviimisel;
4)   	rakendab erinevaid andmeanalüüsiprogramme;
5)   	analüüsib ja hindab uurimistöid lähtuvalt uuringutele esitatavatest kvaliteedikriteeriumitest;
6)   	oskab planeerida tegevusuuringut.
