Kursus on (võõr)keeleõpetajaks õppivatele magistrandidele ja annab ülevaate keelte omandamise, õppimise ja õpetamise problemaatikast, vastavatest teaduslikest uurimustest  ja nende tulemuste kasutamisest keeleõppes.
Kursuse eesmärgiks on anda magistrandidele ülevaade keelte omandamise, õppimise ja õpetamise teoreetilistest lähtekohtadest, vastavasisulistest uurimustest ja nende mõjust keeleõppes toimuvale.
Kursuse lõppedes üliõpilased
1. on omandanud võõrkeele õppimise ja õpetamise põhimõisted
2. seletavad Euroopa keeleõppe raamdokumendi põhimõtteid ja sisu ning selle kasutusvõimalusi
3. määratlevad esmaselt keeleoskustasemeid Euroopa Nõukogu tasemete süsteemis
4. kirjeldavad võõrkeele omandamise teooriaid ja seostavad neid üldiste õppimisteooriatega
5. toovad välja emakeele ja võõrkeele omandamise/ õppimise sarnasused ja erinevused
6. kirjeldavad keeleõppijate eripärasid, õpistiile ja -strateegiaid
7. teavad erinevaid võõrkeeleõppemeetodeid ja seletavad nende iseloomulikke jooni
8. on informeeritud võõrkeelte õppimise, õpetamise ja omandamise uurimisvaldkonna problemaatikast
