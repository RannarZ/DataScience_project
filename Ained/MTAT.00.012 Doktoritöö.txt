Doktoritöö vormistatakse kirjalikult vastavalt Tartu Ülikoolis kehtestatud doktoritöödele esitatavatele nõuetele. Doktoritöö tulemused ja avaliku kaitsmise protseduur loetakse edukaks kui vastava otsuse on teinud ja kinnitanud Tartu Ülikooli arvutiteaduse  instituudi nõukogu.
Doktorandi teadustöö eesmärgiks on omandada uurimistöö läbiviimise oskused ja tehnilised võtted. Teadustöö tulemusena valmib iseseisev uurimus, milles on esitatud konkreetse teadusvaldkonna mõne olulise probleemi argumenteeritud originaalne lahendus, mille tulemusena on võimalik avaldada vähemalt kolm uurimuslikku artiklit vastava eriala juhtivates rahvusvahelise levikuga väljaannetes.
Kursuse edukalt läbinud doktorant:
- omab põhjalikke teadmisi oma erialal ning on kursis uuemate uurimissuundadega
- on võimeline loovalt püstitama ja sõnastama uurimisküsimusi
- on võimeline kavandama ja algatama uurimis- ja arendusprojekte, mis viivad uute teadmiste ja lahendusteni
- suudab analüüsida ja sünteesida uurimistöö käigus saadud ning juba olemasolevat teaduslikku informatsiooni
- oskab hinnata oma uurimisvaldkonna teadustulemusi laiemas kontekstis ja neid teiste valdkondadega siduda
- oskab uurimistöö tulemusi esitada rahvusvahelisel tasemel teadusartiklina
- teab kuidas toimub teadusartiklite avaldamine rahvusvahelistes eelretsenseeritavates ajakirjades
- oskab olemasolevaid ning enda poolt saadud teadustulemusi kriitiliselt hinnata ja analüüsida
- oskab anda eetilisi hinnanguid ning saab aru, milline on vastutus teadustulemuste loomisel ja kasutamisel
- on võimeline hindama teadussaavutuste mõju laiemas ühiskondlikus kontekstis
- on suuteline iseseisvalt langetama strateegilisi otsuseid
- on võimeline töötama rahvusvahelises töö- ja õpikeskkonnas
- oskab esitada ja põhjendada oma teadustulemusi rahvusvahelistel teadusüritustel
-omab häid suhtlemis-, juhtimis- ja koostööoskusi
