Laia valiku visuaalse materjali abil vaadeldakse 18. ja 19. sajandil (Põhjasõjast rahvusliku ärkamiseni) Eestis tegutsenud kunstnike ja arhitektide loomingut. Kursus annab ülevaate baltisaksa kunsti olulisematest näidetest, aga ka ühiskondlik-poliitilisest taustast, ideelistest ja pildilistest eeskujudest ning käsitlusmeetoditest.
Anda ülevaade kunstiprotsessidest ja kunstnike loomingust Eestis 18. ja 19. sajandil.
Kursuse läbinud üliõpilane:
- tunneb 18. ja 19. sajandil Eestis tegutsenud märkimisväärseid kunstnikke ja nende loomingut;
-on tuttav vaadeldava perioodi kunstielu mõjutanud sotsiaalse tausta ja ideeliste suundumustega ning olulisemate institutsioonidega. 
-on tuttav vaadeldava perioodi kujutavas kunstis ning arhitektuuris valitsenud koolkondade ja stiilidega ning suudab neid eristada;
-on võimeline käsitlema baltisaksa kunsti kaasaegse Euroopa kunsti ning kunstiteooria kontekstis.
