Kursus käsitleb ettevõtte põhiliste raamatupidamisaruannete (bilanss, kasumiaruanne, rahavoogude ja omakapitali muutused) olemust ja koostamise põhimõtteid. Vaadeldakse ettevõtte vara, kohustuste ja omakapitali arvestuse enamkasutatavaid arvestusmeetodeid ja vastavaid kandeid.
Kursuse läbinu peaks tundma enamkasutatavaid arvestusmeetodeid vara ja kapitali arvestamisel ning kandeid majandustehingute registreerimiseks, mis annavad teoreetilise aluse finantsaruannete koostamises ja praktiliseks tööks finantsarvestuse valdkonnas.
Aine läbinud üliõpilane:
1)	tunneb finantsarvestuse seadusandlikku regulatsiooni;
2)	oskab tõlgendada ja registreerida majandustehinguid finantsarvestuse aspektist;
3)	oskab koostada finantsarvestuse põhiaruandeid - bilanss, kasumiaruanne, rahavoogude aruanne ja omakapitali muutuste aruanne.
