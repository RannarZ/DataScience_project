Enamik seminaridest on pühendatud akadeemilistele diskussioonidele magistritöö teemadel ning teabe jagamisele akadeemilise töö nõuete ning ülesehituse kohta.
Magistriseminari eesmärk on suunata üliõpilane tervikliku erialase probleemi uurimisele (see võib olla nii teoreetiline kui praktiline) ja kontrollida tema oskusi ja võimeid selle lahendamiseks. Magistriseminari raames õpitakse erinevaid akadeemilise kirjutamise reegleid ning vormistuse aspekte. Üheks magistriseminari eesmärgiks on pakkuda võimalust vastastikuseks hindamiseks (magistritöö erinevate etappide juures) ning enesehindamiseks.
Pärast kursuse läbimist üliõpilane:
1)	oskab esitada oma ideid ning nende paikapidavuse üle vaielda akadeemilise diskussiooni raames;
2)	näitab välja loovat lähenemist semiootilise metodoloogia rakendamisel;
3)	suudab välja valida end huvitava valdkonna ning seda magistritöö raames piiritleda;
4)	demonstreerib oskust kasutada erialast kirjandust iseseisval uurimistööl;
5)	arendab suulise esinemise oskust;
6)	mõistab vastastikuse ja enesehindamise olulisust ja abistavat funktsiooni töö erinevate etappide juures.
