1) Kursus tutvustab kultuurisemiootilise analüüsi põhilisi meetodeid ja õpetab neid kasutama praktilises kultuurianalüüsis.
2) Üliõpilane tunneb kultuurisemiootilise analüüsi tööriistakasti ja oskab seda kasutada erinevate kultuurivaldkondade analüüsiks. Üliõpilane omandab oskused analüüsida verbaalseid, visuaalseid (pildilisi), audiovisuaalseid ja multimeedialisi tekste ja tekstikooslusi. 
3) Kultuurisemiootilise analüüsi kursuse esimene osa annab ülevaate kultuurisemiootilistest meetoditest, mis võimaldavad analüüsida nii üksikuid  kultuurinähtusi ja -tekste eraldi võetuna kui ka ka kultuurikonteksti asetatuna. Keskmes on kultuurisemiootilise analüüsitavuse tekitamise võtted ning põhimeetodid: tekstiline, semiosfääriline, aegruumiline analüüsimeetod. Kursuse teine osa on pühendatud erinevate kultuurivaldkondade  semiootilisele analüüsitavusele praktiliste näidete kaudu: verbaalse teksti analüüsimeetodid, audiovisuaalsete tekstide analüüsimise meetodid, visuaalsete (pildiliste) tekstide analüüsimise meetodid, multimeedialiste tekstide ja transmeedialisuse analüüsi alused täistekstide või fragmentide analüüsimise kaudu. 
4) Kursus jaotub terviklikeks tsükliteks: a) kultuurisemiootilise analüüsi üldmeetodid; b) kultuurisemiootilise analüüsi objektikesksed meetodid (verbaalsed, visuaalsed, audiovisuaalsed tekstid); c) semiootiline tekstianalüüs; d) semiootiline filmi- ja etenduseanalüüs; semiootiline pildi- ja visuaalanalüüs; e) semiootiliste koosluste (multimeedia, transmeedia) analüüs. Igas tsüklis peab üliõpilane läbi viima iseseisva analüüsi õpitud meetodeid kasutades.
Kultuurisemiootilise analüüsi meetodite omandamine ja kasutamine
Kursuse läbinu on omandanud kultuurisemiootilise analüüsi põhimeetodid ja oskab neid kasutada erinevate kultuurivaldkondade analüüsis.
