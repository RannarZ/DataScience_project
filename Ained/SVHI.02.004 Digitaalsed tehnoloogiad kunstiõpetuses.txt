Kursusel tutvustatakse erinevaid digitaalse kunsti tehnoloogiaid, mida on võimalik kasutada kunstitunnis sõltumata kooliastmest. Sealhulgas tutvume arvutigraafika, digimaali, digitaalfotograafia, pilditöötluse, kollaaži, audio-video, animatsiooni, kodulehtede ja digitaalse portfoolio valmistamisega.
Anda kunstitundide mitmekesistamise ja õpilaste digipädevuse arendamise eesmärgil tulevasele õpetajale praktilisi teadmisi erinevate digitaalse kunsti vormide kohta.
Õppeaine läbimisel üliõpilane:
1. teab digitaalse kunstiga seotud mõisteid ja erinevaid võimalusi digivahendite kasutamiseks kunstitunnis;
2. oskab kasutada lihtsamaid digitaalse kunsti tehnikaid;
3. oskab juhendada õpilasi lihtsamate digitaalse kunsti tehnikate kasutamisel.
