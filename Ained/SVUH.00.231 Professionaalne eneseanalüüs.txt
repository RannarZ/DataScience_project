Magistrandid täidavad iseseisva tööna küsimustiku, mis käsitleb nii õppetöö kui tööalase tegevuse ja eesmärkidega seotud teemasid. Küsimustikule vastamiseks tuleb mõtestada senist õppetööd, töökogemust ja arutleda edasiste plaanide üle. Seminaris arutlevad tudengid õppejõudude poolt modereeritud gruppides õppetöö ja erialase arenguga seotud küsimusi. Aidatakse vastastikku lahendada erialaseid probleeme. Tehakse enesediagnostiline test, mis annab tagasisidet enda erialaste ja üldiste teadmiste kohta. Seminari viimaseks osaks on erialaste juhtumite individuaalne lahendamine ning võimalus küsida õppejõududelt personaalset tagasisidet.
Kursuse eesmärgiks on suunata üliõpilasi oma õpinguid ja professionaalseid valikuid süsteemsemalt analüüsima. Kursus võimaldab arutleda professionaalse enesearengu jaoks oluliste küsimuste ja juhtumite üle, saada sisendit testidest ning kolleegidelt ja õppejõududelt.
Kursuse lõpuks üliõpilane:
*	On tegelenud eneseanalüüsiga
*	Omab kogemust erialaste, õppe ja karjääriga seotud küsimuste tõstatamisest ja arutamisest kolleegide ja õppejõududega
*	Suudab oma õpinguid paremini mõtestada ja arenguga seostada
