Ainekursus toetab üliõpilase professionaalset arengut, luues võimalused ülikooliõpingute raames omandatavate teadmiste lõimimiseks ja praktiliseks harjutamiseks ülikoolis. Ainekursus loob läbi videoanalüüsi, videotreeningu, mikroõpetamise ja simulatsiooni võimaluse analüüsida ja seeläbi arendada oma teadmisi, oskusi ja hoiakuid järgnevatel teemadel: suhtlemine, õppe kavandamine ja juhtimine, õpetamine, arvestades valdkonna- ja erialaspetsiifilisi kompetentse ja didaktikat.
Õppeainel on kolm üldeesmärki,  mis saavutatakse  koos alusmooduli õppeainete ja pideva pedagoogilise praktikaga
1)	toetada  üliõpilase kujunemist õpetajaks, luues ülikoolis võimalused teoreetiliste õpingute pidevaks seostamiseks praktilise  õpetajatööga;
2)	luua võimalusederinevates alusmooduli ning valdkonna- ja ainedidaktika mooduli ainetes omandatava praktiliseks harjutamiseks ülikoolis enne praktika alustamist õppeasutuses 
3)	luua võimalused erinevates alusmooduli ning valdkonna- ja ainedidaktika mooduli ainetes omandatava praktiliseks harjutamiseks ülikoolis pärast praktika sooritamist õppeasutuses eesmärgiga täiendada praktikal kogetut.
1)	oskab analüüsida, mil määral on erinevate pedagoogiliste lähenemisviiside rakendamisel õppekeskkond turvaline, kõigi õppijate kaasamist toetav ja võimaldab õppijatel tunda eduelamust;
2)	märkab hariduslike erivajadustega õppijaid ja teab, kuidas nende õppimist toetada;
3)	teadvustab erinevate sihtgruppidega suhtlemise viise ja häid tavasid; 
4)	on saanud esmased kogemused integreerida erinevates alusmooduli ning valdkonna- ja ainedidaktika ainetes omandatud teadmisi, oskusi ja hoiakuid.
