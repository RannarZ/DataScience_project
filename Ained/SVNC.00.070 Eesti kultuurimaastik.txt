Käsitletakse 10 kultuuri puudutavat teemat. Igas tunnis arendatakse keeleõppe osaoskusi: lugemine, rääkimine, kuulamine, kirjutamine. Õpe toimub temaatiliste plokkide kaupa, sisaldades sõnavara, teoreetilist grammatikat, harjutusi ja vestlusteemasid. Materjal on üles ehitatud lihtsast keerulisemaks põhimõttel. Meetodite valikul arvestatakse õppija individuaalset ja kultuurilist eripära, teooriat seostatakse praktikaga, rakendatakse aktiiv- ja elulähedast õpet. Kursuse jooksul tuleb teha viis iseseisvat tööd ning koostada individuaalne sõnastik. Võimalusel käime õppekäikudel kultuuriloolistes paikades.
Aine on suunatud välisüliõpilastele, kes asuvad õppima eestikeelsele õppekavale ja kes esimene aasta õpivad eesti keelt. Aine toetab välisüliõpilase eesti keele oskuse arendamist esmase keeleoskuse tasemele (A2 ja B1 tase Euroopa keeleõppe raamdokumendi järgi).
Aine eesmärgid: 
- tutvustada üliõpilastele Eesti kultuuriruumi;
- arendada kõiki keeleõppe osaoskusi kultuuriteemade õpetamise kaudu;
- rakendada teoreetilisi teadmisi vestluste, audio-visuaalsete vahendite ning aktiivõppe meetodite kaudu.
Aine läbinud üliõpilane: 
- tunneb Eesti kultuuriruumi eripära õpitu piires, suudab sellest rääkida;
- oskab lugeda teemakohaseid tekste, rääkida ja kirjutada lihtsamatel kultuuriteemadel ning saab kuulates aru lihtsamatest kultuuriteemalistest tekstidest;
- on aine jooksul koostanud individuaalse eesti keele sõnastiku;
- on rakendanud oma teoreetilisi teadmisi, külastades kultuuriloolisi paiku ja kohtudes kultuuritegelastega.
