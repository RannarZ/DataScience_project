Tegemist on praktilise suunitlusega sissejuhatava kursusega, mis käsitleb Euroopa Liidu peamisi institutsioone ning poliitikakujundamise protsesse. Kursuse eesmärk on anda laiahaardeline ülevaade Euroopa Liidu peamistest institutsioonidest, nende pädevusest ja funktsioonidest ning otsustusprotsessidest. Kursus keskendub küsimustele: "kuidas EL toimib?" ja "kuidas EL saaks toimida senisest paremini"? Lisaks faktiteadmiste arendamisele aitab kursus arendada üldoskusi ja -pädevusi, sh kriitiline mõtlemine, kirjalik ja suuline eneseväljendus, analüütilised oskused ning oskus tõhusalt töötada nii iseseisvalt kui ka grupis. 
Kursuse rõhuasetus on poliitikal ja poliitikakujundamisel -- integratsiooni õiguslikke aspekte käsitleb eraldiseisev kursus "Euroopa Liidu õigus" ning integratsiooni aja- ning mõtteloost annab ülevaate kursus "Euroopa integratsiooni teooriad." Kursus on jagatud neljaks osaks: sissejuhatus EL poliitilisse süsteemi, peamised institutsioonid ja nende toimimine, konstitutiivsed ja süsteemi kujundavad poliitikad (süvenemine, laienemine); seadusloome ja poliitikakujundamise protsess. Kogu semestri jooksul käsitleme ka peamisi EL poliitikakujundamisega seotud väljakutseid ja dilemmasid ning arutleme võimalike väljapakutud lahenduste üle.
Kursuse eesmärk on:
- anda laiahaardeline ülevaade Euroopa Liidu peamistest institutsioonidest, poliitikatest ja otsustus- ning poliitikaloome protsessidest. 
- arendada osalejate üldisi pädevusi ja oskusi nagu kritiiline mõtlemine, suuline ja kirjalik eneseväljendus, analüütilised oskused, võime efektiivselt töötada nii iseseisvalt kui grupis.
Kursuse läbinu:
1) omab põhjalikke teadmisi EL-i poliitikakujundamise protsessis osalevatest institutsioonidest, nende ülesehitusest, rollist ning mõjust;
2) oskab kirjeldada, analüüsida ja hinnata EL poliitikakujundamise ja seadusloome protsesse;
3) oskab kirjeldada ja iseloomustada EL poliitikate portfelli ja selgitada, miks EL roll varieerub valdkonniti;
4) suudab anda põhjaliku ülevaate EL peamistest poliitikatest ning kujunemisloost, olulisematest probleemidest ja dilemmadest ning võimalikest lahendustest;
5) on parandanud ja täiustanud oma oskusi kriitilise mõtlemise, prohbleemide lahendamise, avaliku esinemise ning meeskonnatöö vallas;
6) on kursis EL-ga seotud karjäärivõimalustega; teab, kuidas kandideerida tööle EL institutsioonidesse ning kuidas valmistuda concour'iks
