Kursus on 100% veebipõhine. Kursuse käigus läbivad õpilased iseseisvalt kursuse materjalid, teevad erinevaid interaktiivseid harjutusi ja töid sõnavara ja grammatika kinnistamiseks ning sooritavad kaks kokkuvõtvat testi.
Kursuse eesmärk on arendada õpilaste sõnavara- ja grammatikaoskust B2 tasemel.
Kursuse edukalt lõpetanu on laiendanud ja kinnistanud sõnavara, avardanud teadmisi grammatikast ning oskab õpitut kasutada. Kursuse edukalt lõpetanu tunneb ning oskab B2 tasemel kasutada kursusel läbitud sõnavara ning järgmisi grammatilisi struktuure: relatiivlauseid, tingimuslauseid, kaudset kõnet, artikleid ja hulgasõnu, verbimustreid.
