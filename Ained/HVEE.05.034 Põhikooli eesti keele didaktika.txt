Tutvutakse käibelolevate õppematerjalidega, analüüsitakse olemasolevat harjutusvara, meetodeid, võtteid ning hindamismudeleid, luuakse ise ülesandeid-harjutusi, kasutades infotehnoloogilisi lahendusi, lähtudes õppe-eesmärkidest ja eakohasusest. Tagasisidestatakse ja hinnatakse õpilaste erinevaid töid.
Üliõpilane oskab kavandada ja läbi viia eesti keele tunde põhikoolikooliklassidele (5.-9. klass), arvestab õpilaste individuaalsusega, tunneb õppekava, õppevara, kujundava hindamise põhimõtteid ja oskab õpilastele toetavat tagasisidet anda.
Üliõpilane oskab sõnastada emakeeleõpetuse eesmärke riiklikust õppekavast lähtudes ja mõtestada oma rolli ning tegevust emakeeleõpetajana. Tunneb õppematerjale, suudab vajadusel ise neid koostada. Oskab kavandada ja läbi viia ainetundi, pidades silmas õpilaste individuaalsust, kaasaegse õpikeskkonna võimalusi, lõimingu põhimõtteid, hariduslikke erivajadusi ja kujundava hindamise põhimõtteid. Valdab erinevaid õpetamismeetodeid ning oskab neid kasutada õppijate eripärast, pedagoogilistest põhimõtetest ning õppe-eesmärkidest lähtuvalt. Oskab anda õpilastele toetavat tagasisidet.
