Kirjalike tekstide igakülgne analüüsimine ja toimetamine: uudisväärtuslikkuse leidmine ja mõistmine, allikate kasutamine, faktide kontrollimine, pealkirjade sõnastamine, juhtlõigu/sissejuhatuse toimetamine, teksti tihendamine; väljendusvahendid kirjalikus tekstis, õigekirjutus, sõnavara, lausestus, stiil, visuaal ja sisu. Toetava toimetamise ja loovkirjutamise võtete ülevaade ning rakendamine praktikas.
Arendada praktilise kogemuse kaudu kirjaliku teksti analüüsi ja kompleksse toimetamise jaoks vajalikke oskusi;  treenida korrektset eneseväljendusoskust eesti (kirja)keeles; arendada  toetava toimetamise ning loova kirjutamise tehnikate kasutamise oskusi.
Aine läbinud üliõpilane: 
1) oskab analüüsida kriitiliselt ajakirjanduslike tekstide sisulisi, keelelisi ja vormilisi aspekte; 
2) tunneb võimalusi, kuidas kirjalikke tekste paremaks muuta; 
3) oskab anda toetavat tagasisidet; 
4) tunneb loova kirjutamise tehnikaid ning oskab neid rakendada. 
