Kursus annab ülevaate disaini ajaloost, 20. sajandi teises pooles tekkinud erinevatest disainisuundadest ning metoodikatest Euroopas. Lähemalt vaadeldakse strateegilise ja jätkusuutliku disaini metodoloogiaid, mida on võimalik rakendada erinevatel tasanditel alates materjalide uurimisest kuni protsesside ja süsteemi disainini.
Tutvutakse toote-teenuse süsteemi disaini, ringmajandusel põhineva ning kaasava disaini mõistete ja praktikatega. Erinevad ülesanded toetavad teooria rakendamist hilisemate kontseptsioonide ning toodete/teenuste ideede väljatöötamisel.
Kursuse eesmärk on toetada loovisikute/loovettevõtjate oskust tõstatada, analüüsida ning lahendada väljakutseid vastavalt oma eriala/ettevõtte spetsiifikale, lähtudes strateegilise ja jätkusuutliku disaini põhimõtetest ning metoodikatest.
Aine edukal läbimisel üliõpilane
- oskab seostada oma loomingut/ettevõtlustegevust esemelise kultuuri ajaloolist järjepidevust ja kaasaegset disaini sünteesides;
- tunneb peamisi strateegilise ja jätkusuutliku disaini metoodikaid;
- omab ülevaadet ning arusaama toote-teenuse süsteemi disaini, ringmajandusel põhineva ning kaasava disaini mõistetest ja praktikatest;
- oskab analüüsida ja hinnata disaini ja toodete arendust eelnevat silmas pidades;
- oskab kriitiliselt analüüsida ja mõelda, evib kriitilist enesereflektsiooni võimet.
