Kursusel käsitletakse ühinguõiguse süsteemi, üldpõhimõtteid, põhiinstituute, erinevate ühinguvormide õiguslikku reguleerimist nii Eesti kui ka EL õiguses, ühingute ümberkorraldamist ning muid ühinguõigusega seotud valdkondi (filiaal, kontsern).
Õppeaine üldeesmärgiks on õpetada põhiteadmisi ühinguõigusest, seletada ühinguõiguse arengut tänapäeval, ühinguõiguse seost teiste õigusvaldkondadega ning anda teoreetilisi ja praktilisi oskusi ühinguõiguse kaasuste lahendamisel.
Kursuse lõpuks peab üliõpilane olema võimeline:
- tundma ühinguõiguse põhiinstituute ning suutma neid seostada eraõiguse teiste valdkondadega
- selgitama ühinguõiguse normide ja põhimõtete eesmärke
- mõistma ühinguõiguse normide ja põhimõtete kohaldamise aluseid ning suutma neid norme ja põhimõtteid kohaldada
- tundma ära ühinguõiguse normide ja põhimõtete alusel lahendatavad õigusprobleemid
- tundma ühinguõiguse valdkonna olulisemat kohtupraktikat
- suutma iseseisvalt lahendada ühinguõiguse valdkonna kaasuseid vastavalt kaasuste lahendamise metoodikale
