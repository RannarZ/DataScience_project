Esimesel semestril tutvutakse keelte ja kultuuride uurimises laialt kasutatavate teooriatega ning nende erinevate rakendusvõimalustega. Teisel semestril arutatakse erinevate erialade magistrantide kujunevaid magistritöö ideid ning tööde võimalikku teoreetilist ja metoodilist raamistikku. Üliõpilased tutvustavad oma areneva töö etappe ja kommenteerivad üksteise töid.
Seminari eesmärk on aidata Euroopa keelte ja kultuuride õppekava erinevate erialade magistrantidel arendada oma teadmisi võõrkeelte ja kultuuride uurimises vajalikest teooriatest, arendada magistritöö ideid, pakkuda sellele mitmekülgset tagasisidet ning arendada üliõpilaste võõrkeelse suhtluse oskust.
Üliõpilane omandab võõrkeelse uurimistöö läbiviimiseks vajalikke teoreetilisi teadmisi ja uurimisvõtteid ning arendab võõrkeelse akadeemilise suhtluse oskust oma erialale vastavas võõrkeeles ja inglise keeles.
