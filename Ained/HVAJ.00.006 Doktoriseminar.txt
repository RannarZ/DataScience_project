Seminarid toimuvad kolmel esimesel doktoriõppe aastal ja lõpevad igal  kevadsemestril vahearvestusega (6 EAP), mille üheks komponendiks on ettekanne igakevadisel doktorantide teaduskonverentsil. Doktoriseminarist osavõtnuna võib arvesse tulla ka osalemine väljaspool ülikooli/Eestit toimunud seminaridest.
Teadustöös esilekerkivate teoreetiliste ja praktiliste probleemide arutelu.
Doktoriseminari lõpetanud üliõpilane omab laiapõhjalisi teadmisi oma uurimisvaldkonnas; oskab algatada, kavandada, rakendada ja kriitiliselt hinnata uurimis- ja arendustööd, mis viivad uute teadmiste ning protseduuriliste lahendusteni; on võimeline suuliselt ja kirjalikult esitama teadusssuuna ja oma uurimistööga seonduvaid probleeme, järeldusi ja nende aluseks olevaid teooriaid nii erialaspetsialistidest auditooriumile kui ka erialaväliseste inimestega suhtlemisel; oskab anda teaduseetilisi hinnanguid; on pädevalt võimeline edasi andma oma teadmisi õpetamise, juhendamise või muul teel.
