Antakse põhiteadmised erinevat tüüpi tekstide ülesehitusest ja tekstide tegemise protsessist. Koostatakse ja analüüsitakse erinevat tüüpi tekste.
Seminariteemasid:
1. Mida uurib stilistika? Mis on allkeel,register ja stiil? Tekstide liigid ja tüübid.
2. Stilistiline varieerumine: markeerimata ja markeeritud keelendid. Mis võib varieeruda ja miks?
3. Stiil ja norm: stiilivead registri, tekstitüübi ja -liigi kontekstis.
4. Leksikogrammatilised valikud 1: grammatiliste vormide ja tarindite stiiliväärtus.
5. Leksikogrammatilised valikud 2: sõnade leksikaalsed suhted ja stiiliväärtus.
6. Funktsionaalstiilid.
7. Stiilivigade analüüs keele tasandite kaupa: põhjused ja parandusvõimalused.
Õpetada üliõpilast tänapäeva oludes tootma ja mõistma keelt paljudes eri situatsioonides ning hindama keele tähtsust ja rolli oma tegevuses.
Üliõpilane teeb vahet allkeelte ja eri stiilide vahel ning valib situatsioonile vastavad keelelised vahendid; oskab kasutada tähtsamaid keelehooldeallikaid. Üliõpilane omandab ülevaate stilistilisest varieerumisest tekstides ja selle põhjustest. Tekste analüüsides suudab ta neis kindlaks teha stiilimarkerid ja kommenteerida nende sobivust konteksti ja suhtlusolukorraga. Üliõpilane suudab stiililt olukohaseid tekste koostada ja vajadusel teiste omi redigeerida.
