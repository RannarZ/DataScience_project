Kursus sisaldab loenguid ja praktikume. Praktikumide raames toimuvad lisaks praktilisele tööle ka seminarid. Aine käigus õpitakse:
1. detailselt hammaste anatoomiat, hambaõõne ja juurekanalite süsteemi topograafiat
2. tundma juureravi instrumente ja materjale
3. hammaste juurdepääsukaviteetide preparatsiooni ja hammaste isoleerimist suukeskkonnast
4. juurekanalite preparatsiooni erinevaid tehnikaid
5. juurekanalisüsteemi irrigatsiooni
6. juurekanalite erinevaid täitmistehnikaid
7. hindama röntgenülesvõtteid juureravi käigus
Kursuse eesmärk on anda põhiteadmised ja praktilised oskused endodontias.
Fantoomkursuse praktikumide jooksul on vajalik omandada ainekavas ja tööplaanis ette nähtud teadmised ja oskused, mis on vajalikud edaspidiseks kliiniliseks hambaraviks ja tööks patsientidega.
Praktikumide lõpuks üliõpilane:
1. tunneb ära ja teab endodontilisi instrumente ning nende funktsioone ning kasutab neid õigesti
2. järgib individuaalse tööohutuse ja hügieeni nõudeid
3. tunneb hammaste juurekanalite anatoomiat ja topograafiat
4. oskab valida ning asetada kofferdamsüsteemi hambast ja defektist sõltuvalt
5. oskab prepareerida juurdepääsukaviteete erinevate hammaste juurekanalitele
6. teostab juureravi, kasutades erinevaid preparatsiooni- ja täitmismeetodeid
7. tunneb ära ja oskab vältida erinevaid juurekanali preparatsioonil tekkivaid vigu
8. teostab juurekanalite süsteemi irrigatsiooni
9. oskab teha ja hinnata juureravi käigus kasutatavaid erinevaid röntgenülesvõtteid
10. täitab hambaravis vajalikku dokumentatsiooni
