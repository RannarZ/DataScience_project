Magistrieksam koosneb kahest osast: pedagoogiline uurimistöö ja näidistundide läbiviimine.

1) Pedagoogiline uurimistöö
Üliõpilase poolt valitud õpetatavate erialade alase pedagoogilise teoreetilise ehk kirjandusele toetuva uurimistöö uurimisobjektid on õppimine, õpetamine või õppesisu ja selle maht on 15 lk A'4.  Uurimistöö kavand tuleb esitada II aasta sügissemestri lõpuks. Magistrieksami kirjalik osa koos näidistundide videotega tuleb esitada hiljemalt 1 kuu enne magistrieksami toimumist.  

2) Näidistunnid kunstist, muusikast, käsitööst ja kodundusest, tehnoloogiaõpetusest, muusikast või pilliõpetusest, mis on seotud/lähtuvad pedagoogilises uurimistöös käsitletud problemaatikast
Hinnatakse järgmiseid aspekte:
- Näidistundide ettevalmistamine ja läbiviimine;
- Läbiviidud tundidel ning uurimistööl põhinev üliõpilase eneseanalüüs;
- Läbiviidud tundidega seonduvates aine- ja ülddidaktilistes küsimustes orienteerumine.

Üliõpilase poolt läbiviidavate näidistunnid videosalvestatakse ning üliõpilane esitab oma videod ning eneseanalüüsi magistrieksami komisjonile.
Magistrieksami osana tuleb läbi viia 2 45-minutilist tundi kas ühes üliõpilase poolt õpitavas aines või mõlema aine lõiminguna. Juhul, kui koolis, kus magistrieksami näidistunde läbi viiakse, on 45-minutilisest tunnist erinev tunnipikkus, peaks videos kajastatud olema 2 tundi mahus 90 minutit (nt 75-minutiliste tundide puhul tuleks mõlemast tunnist videona esitada ainult osa).
Näidistundide salvestamiseks tuleb luba küsida kooli juhtkonnalt, õpetajalt, kelle õpilastega tundi läbi viiakase ja alaealiste õpilaste puhul ka lapsevanematelt.
-Õppida uurima õpitava valdkonna pedagoogilist, pedagoogilis-psühholoogilist või ainedidaktilist probleemi;
-Õppida otsima, refereerima ja analüüsima erialast kirjandust, võrdlema seal leiduvaid uurimistulemusi ja kasutatud meetodeid;
-Õppida kirjutama sisukalt, arusaadavalt, loogiliselt ja kokkuvõtvalt käsitletud probleemist ja saadud tulemustest;
-Õppida analüüsima, hindama ja interpreteerima varasemate uurimistööde tulemusi lähtuvalt oma töö teoreetilistest lähtekohtadest ja kasutama uurimistulemusi praktiliselt läbiviidava õppetöö ettevalmistamisel ning läbiviimisel;
- Õppida ette valmistama ja läbi viima õppetööd arvestades sealjuures õppijate vajaduste ja huvidega, õppekavas sätestaguga;
- Õppida reflekteerima oma õpetamistegevuse üle
1) Oskab seostada pedagoogilist uurimistööd õpetaja tööga;
2) Oskab rakendada omandatud teadmisi uurimisprobleemide sõnastamisel, andmete põhjal järelduste tegemisel ning nende kirjalikul ja suulisel esitamisel;
3) Oskab leida ja kriitiliselt analüüsida teaduslikku infot ning suudab sellest ja enda
 õpetamistegevuse refleksioonist sünteesida uusi erialaseid teadmisi;
4) Oskab varasemate uurimistööde tulemustest ja oma töö teoreetilistest lähtekohtades lähtuvalt kavandada ja läbi viia õppetööd; arvestab sealjuures õpilaste vajaduste ja huvidega, õppekavas sätestatuga;
4) Oskab koostada ja pidada avalikku ettekannet ning end väljendada oma erialal nii suuliselt kui ka kirjalikult ja kaitsta oma seisukohti;
5) Tunneb teaduseetika üldprintsiipe ning oskab hinnata oma valdkonna uuringute teaduslikku taset ja rakenduslikku väärtust.
