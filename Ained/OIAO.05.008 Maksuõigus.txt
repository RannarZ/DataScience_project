Õppeaines käsitletakse:
- põhiseaduse norme, mis reguleerivad eelarve- ja maksuõigust;
- maksude kehtestamise teoreetilisi aluseid, maksu mõistet, maksude eesmärke ja liike, Eesti maksusüsteemi ajalugu;
- maksuõiguse üldpõhimõtteid ja nende rakendust kohtupraktikas;
- maksuõiguse seoseid teiste õigusharudega;
- maksuvõlaõigust, maksunõuete- ja kohustuste tekkimise, muutumise ja lõppemise aluseid, kohustuste üleminekut, kolmanda isiku vastutust;
- maksumenetlust kui haldusmenetluse eriliiki - maksude deklareerimise, kontrollimise, määramise ja sissenõudmise menetlust;
- sanktsioone maksuseaduste rikkumise eest;
- maksuõiguse eriosa, üksikute riiklike ja kohalike maksude arvestamise ja tasumise korda, maksude omavahelisi seoseid.
Õppeaine eesmärk on anda terviklik ülevaade maksuõigusest.
Aine läbinud üliõpilane 
- omab ülevaadet riigi rahandust ja eelarvet reguleerivatest õigusaktidest;
- tunneb põhjalikult Eesti maksuõiguse teooriat ja praktikat;
- on kursis maksukorralduse põhimõtete ja põhimõistetega, tähtsamate maksuõiguse arengut mõjutanud kohtulahenditega ning Euroopa Liidu õiguse mõjudega maksuõiguse arengule;
- tunneb erinevate maksude toimimise erisusi ning maksuõiguse kokkupuutepunkte teiste õigusharudega.
