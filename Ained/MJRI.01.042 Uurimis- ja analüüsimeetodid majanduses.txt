Kursuse raames tutvustatakse põhilisi majandus- ja sotsiaalteadustes kasutatavaid uurimis- ja analüüsimeetodeid. Tutvustatakse intervjuude, küsitluste, vaatluste, juhtumiuuringute jt meetodite läbiviimise põhimõtteid. Käsitletakse seoseid uurimisobjekti, uurimisprobleemide ja eesmärkide ning teoreetiliste lähtekohtade ning analüüsimeetodite valiku vahel. Käsitletavateks teemadeks on uurimuse ettevalmistamine, uurimisplaani koostamine, andmete kogumise, analüüsimise ja tulemuste esitamise viisid. Kursuse lõpus tutvustatakse erinevaid kvalitatiivseid ja kvantitatiivseid andmeanalüüsi meetodeid.
Võimaldada üliõpilastel omandada teadmised majandus- ja sotsiaalteaduste valdkonnas enamkasutatavatest kvalitatiivsetest ja kvantitatiivsetest uurimus- ja analüüsimeetoditest ning teadusmetodoloogia kesksetest põhimõtetest ja probleemidest. Võimaldada arendada magistrantide analüüsioskust, kriitilist mõtlemist ning tõsta magistriprojektide akadeemilist taset.
Teadmised teadusuuringute olemuse ja majandusuuringute spetsiifika, uurimisstrateegiate, uuringu disaini ja uurimisprotsessi etappide kohta.
Teadmised  andmete kogumise ja analüüsimise meetoditest.
Oskus rakendada erinevaid andmete kogumise meetodeid (intervjuud, küsitlused, juhtumiuuringud jt meetodid).
Oskus süstematiseerida ja ette valmistada andmeid ning läbi viia sobilikke andmeanalüüsi.
Oskus sisuliselt tõlgendada analüüsitulemusi ning tunda erinevaid üldistusvõimalusi ning uurimistulemusi esitada.
