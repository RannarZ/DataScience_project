Kooskõlas püstitatud eesmärkidega käsitletakse kursuses troopikapiirkondade kliimat, bioome, liigirikkust ja liikide vahelisi interaktsioone, loomastiku (zooloogia muuseumi külastamine) ja taimestiku mitmekesisust (troopika kasvuhoonete külastamine), inimmõju troopika ökosüsteemidele ja spetsiifilisi välitöömeetodeid. Töövormideks on loengud, ekskursioonid, rühmatöö, teaduskirjanduse refereerimine ja arutelud.
Tutvustada troopilisi ökosüsteeme ja valdkonnas läbiviidavat teaduslikku uurimustööd. Kursus keskendub järgmistele küsimustele. Mis on troopika bioloogias eripärast? Kuidas on troopikabioloogia kaasa aidanud bioloogia sõlmküsimuste lahendamisele? Milline on troopikabioloogia argipäev? Mis ohustab troopikaliike?
Paremini mõista troopikakooslusi, edendada teaduskirjandusest ja internetist teabe hankimise vilumusi; arendada teadusartiklite lugemise, ettekande pidamise ja rühmatöö oskusi.
