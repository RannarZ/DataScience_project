Praktika on õpiväljundite saavutamiseks korraldatav üliõpilase sihipärane tegevus töökeskkonnas õppeasutuste määratud vormis ning juhendaja juhendamisel. Praktika kestus on 6 nädalat, 40 tundi nädalas kokku 240 tundi.
Praktika peab toetama õppekava eesmärkide ja seatud õpiväljundite saavutamist. Praktika peab olema seotud õppekava eesmärkidega kas valdkondlikult või uurimis- ja analüüsivõimet arendavate tegevustega üldisemalt (vt lähemalt praktika juhendis, kättesaadav http://skytte.ut.ee/sites/default/files/skytte/js_internship_manual_eestikeelne_1.pdf)
Praktika on töökeskkonnas korraldatav üliõpilase sihipärane tegevus Johan Skytte poliitikauuringute insituudi poolt määratud vormis ning juhendaja juhendamisel. Praktika eesmärgiks on tutvuda reaalse tööga omandataval erialal, kinnistada teoreetilisi teadmisi praktilise töö kaudu, rakendada õpitut reaalses töökeskkonnas, tutvuda erialaga seotud asutuste töökorraldusega ja jälgida erinevaid tööprotsesse ning arendada üliõpilase iseseisva töö oskusi ja harjumusi. Praktika peab toetama õppekava eesmärkide ja seatud õpiväljundite saavutamist. Praktika peab olema seotud õppekavade eesmärkidega kas valdkondlikult või uurimis- ja analüüsivõimet arendavate tegevustega üldisemalt.
Praktikat edukalt läbinu üliõpilane:
- harjutab erinevates õppeainetes õpitu rakendamist töökeskkonnas ja arendab vastavaid vilumusi;
- õpib ja arendab eriala-üleseid ehk nn ülekantavaid oskusi nagu nt ajajuhtimis-, meeskonnatöö-, projektijuhtimis- või suhtlemisoskusi ning kujundada vastavaid hoiakuid (nt praktika vabatahtlikuna rahvusvahelises organisatsioonis välisriigis);
- tutvub ja demonstreerib erialaga seotud asutuste töökorralduse aluseid ja jälgib erinevaid tööprotsesse (nt vaatluspraktika).
