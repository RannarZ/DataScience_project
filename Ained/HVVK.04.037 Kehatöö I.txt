Õppetöö toimub füüsiliste praktikumide vormis rühmatööna.
Õppeaine üldeesmärgiks on üliõpilase füüsilise vormi ja võimekuse alase eneserefleksiooni soodustamine, õigete lõdvestus- ja ohutustehnikate omandamine, rütmitunde, koordinatsiooni ja kehamälu arendamine, algteadmiste andmine inimese liikumisaparaadi ehitusest ja funktsioneerimisest ning oskused tunnetada ja kasutada oma keha kui süsteemset tervikut.
Kursuse läbinu:
- on võimeline hindama oma keha füüsilist vormi ning hoiduma vigastustest ja ülekoormusest;
- suudab näha ja hinnata individuaalseid kehalisi liigutusvõimalusi;
- on individuaalselt edasi arenenud oma rütmitundelt, koordinatsioonilt ja kehamälult;
- on võimeline kontrollima oma kehaasendeid ja liikumist.
