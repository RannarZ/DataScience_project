Kriminalistika kursuse raames käsitletakse kriminalistika uurimiseset, süsteemi ja rolli õiguskaitseasutuste tegevuses, praktilise jäljelugemise olemust ja traditsioonilisi meetodeid ning uurimistoimingute läbiviimise taktikat. Aine raames käsitletakse põhjalikumalt sündmuskoha vaatluse andmetel kuriteosündmuse retrospektiivse mudeli koostamist ja ütluste andmisega seonduvate uurimistoimingute taktikat.
Õppeaine üldiseks eesmärgiks on õpetada kriminalistika teoreetilisi alusteadmisi, selgitada kriminalistika üldpõhimõtete ja põhimeetodite kasutamist kriminaalmenetluses, nende olemust ja vastastikuseid seoseid ning uurimistoimingute läbiviimise taktikat.
Kursuse lõpuks peab üliõpilane olema võimeline:
-	selgitama kriminalistika üldpõhimõtete ja põhimeetodite olemust ning nende kasutamist kriminaalmenetluses;
-	mõistma praktilise jäljelugemise meetodite eesmärke ning kasutamist;;
-	mõistma erinevate uurimistoimingute läbiviimise eesmärke, sisu ja läbiviimise korda; 
-	kasutama kriminalistika meetodeid tõendite kogumisel, uurimisel ja hindamisel;
-	rakendama erinevaid menetlustaktika soovitusi ja nõudeid uurimistoimingute läbiviimisel ja selle tulemusena saadud tõendusteabe talletamisel;
-	diskuteerima tõendite kogumisel, uurimisel ja hindamisel erinevate kriminalistikaliste meetodite ja taktikaliste võtete kasutamise üle;
-	esitama kriminalistika õppekaasuse analüüsi ja lahenduskäigu kooskõlas menetlustaktika nõuete ja soovitustega
