Aine annab ettekujutuse vene ortograafia- ja punktuatsiooninormide kujunemisest ning muutumisest, samuti tänapäevasest ortograafiasüsteemist. Aine raames  omandab üliõpilane oskuse kasutada õigesti ortograafia- ja punktuatsioonireegleid, lahendada raskeid juhtumeid. Aine annab ülevaate tüüpilistest ortograafia- ja punktuatsioonivigadest välismaalaste kõnes ning õpetab vigu märkama, parandama, analüüsima ja mõistma nende tekkimise põhjusi ning selle alusel looma metoodilisi õppematerjale vigade ennetamiseks ja parandamiseks.
Kujundada arusaamist vene keele ortograafia- ja punktuatsiooninormide ajaloolisest arengust, parendada üliõpilastel ortograafia- ja punktuatsioonireeglite rakendamist ning kirjakultuuri, kujundada oskust märgata, analüüsida, parandada ning ennetada ortograafilisi ja punktuatsioonivigu välisõpilaste kõnes.
Aine läbinud üliõpilane:
1) tunneb vene ortograafia- ja punktuatsioonireeglite kujunemist ning  arenemist, mõistab vene keele tänapäevase ortograafiasüsteemi aktuaalseid probleeme; 
2) teab raskeid juhtumeid ortograafia- ja punktuatsioonireeglites ning oskab neid lahendada ja  põhjendada oma valikut; 
3) ennetab ja parandab ortograafilisi vigu, mis on tüüpilised teise keele kõnelejatele (eesti ja inglise keel), mõistab vigade tekkimise põhjuseid ning loob metoodilisi õppematerjale välisõppuritele ortograafiavigade ennetamiseks ja parandamiseks.
