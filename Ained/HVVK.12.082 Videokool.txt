Videokool on praktiline loovaine, mis koondab audiovisuaalse sisu loomiseks vajalikke oskusi ja võimalusi. Kaheksast kohtumisest viis on seotud tehniliste ja loovate protsesside tutvustamise ja rakendamisega ning kahel korral on osalejatel võimalik kohtuda kunstnike ja ekspertidega, kelle igapäevas on video märgilisel kohal. Videokooli viimasel kohtumisel saavad üliõpilased peegeldust enda tehtud töödele ning avatud ringis arutada tekkinud küsimusi ja jagada oma kogemust.
Videokooli eesmärk on arendada üliõpilase audiovisuaalset kirjaoskust. Tutvustada õppijale erinevaid võimalusi videosisu loomiseks nii nutitelefoni kui videokaameraga. Tutvustada õppijale erinevaid lähenemisi audiovisuaalse kultuuri arendamisele Eestis (külalised). Anda õppijale võimalus luua oma lühivideo ning saada sellele professionaalset tagasiside.
Aine läbinud õppija:
- on kursis videokaamera kasutamisega eri valgustingimustes;
- on võimeline kasutama Davinci Resolve montaažitarkvara põhifunktsioone;
- väärtustab ning oskab rakendada audiovisuaalset keelt loominguliselt;
- on saanud võimaluse läbida lühivideo valmistamise protsess täies mahus (ettevalmistus, filmimine, järeltöötlus).
