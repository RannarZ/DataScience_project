Kursuse käigus töötatakse nii erinevate alusharidust puudutavate kui ka üldiste haridusalaste tekstidega ning tutvutakse vastava sõnavaraga. Läbitavad teemad: koolieelse lasteasutuse õpetajad ja nende töö, koolieelse lasteasutuse õppekava ja sellega seotud temaatika, laste areng, mäng ja mänguasjad, hariduslikud erivajadused ja kaasav haridus, õppimine ülikoolis ja õppimise hea tava jmt. Üliõpilased loevad erialast teksti ja koostavad selle põhjal ülevaate (sügissemester) ning suulise ettekande (kevadsemester).
Rikastada üliõpilaste sõnavara ja keelelisi oskusi B2 keeletasemel, töötamaks iseseisvalt alusharidusega seotud ja üldpedagoogilise kirjandusega.
Kursuse läbinud üliõpilane:
- tunneb olulisemat oskussõnavara ja mõistab erialaseid tekste;
- arutleb õpitud sõnavara piires haridusteaduslikel teemadel;
- teeb kokkuvõtte erialasest tekstist ja parafraseerib seda;
- koostab ja esitab loetud erialase kirjanduse põhjal suulise ettekande;
- analüüsib ja tagasisidestab kaasüliõpilaste ettekandeid.
