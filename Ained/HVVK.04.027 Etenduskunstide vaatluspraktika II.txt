Kursusel vaadatakse ja analüüsitakse erinevaid etenduskunstide-alaseid videosid ja filme, samuti külastatakse proove ja etendusi.
Kursuse eesmärgiks on üliõpilase etenduskunstide-alase taustsüsteemi laiendamine visuaalse salvestatud materjali (etenduskunstide-alased videod ja filmid, etenduste salvestused jms) põhjal ning reaalses proovi- ja etenduskeskkonnas.
Kursuse edukal läbimisel üliõpilane:
-omab avarat vaadet etenduskunstide väljast ning erinevatest kunstilistest väljendusvahenditest;
-oskab seostada kaasaegset etenduskunstide konteksti selle ajalooliste juurtega;
-omab ülevaadet lavastuse prooviprotsessi osast ühe proovi tasandil;
-on kogenud erinevaid etenduse toimimise viise, vaadeldes ja analüüsides erinevaid videosid ja filme ning osalenud publikuna etendusel.
