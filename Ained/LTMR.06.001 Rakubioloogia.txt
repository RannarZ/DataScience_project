Antakse ülevaade pro- ja eukarüoodi raku struktuurist, peamiste organellide (tuum, tuumake, kloroplast, mitokonder, tsütoplasmavõrgustik, Golgi kompleks, lüsosoom, peroksüsoom, proteasoom) ehitusest, koostisest ja nendes toimuvatest protsessidest, erinevate kompartmentide omavahelistest seostest. Käsitletakse membraanide ehitust ja koostist, membraanitranspordi põhiküsimusi, tsütoskeleti komponente (mikrofilamendid, mikrotorukesed, nende mootorvalgud) ja nende funktsioone rakus. Antakse ülevaade rakutsüklist ja selle regulatsioonist, samuti rakkude koostise ja ehituse uurimiseks kasutatavatest meetoditest.
Anda ülevaade pro- ja eukarüoodi raku struktuurist, organellide ehitusest, funktsioonidest ning seostest rakus. Eesmärk on anda sügavamaid teadmisi loomsete rakkude ülesehitusest ja funktsioonidest.
Aine läbinud üliõpilane:
1.Tunneb rakuteooria põhipostulaate;
2. Oskab kirjeldada pro- ja eukarüoodi raku struktuurse ja keemilise koostise ning geenide ehituse ja ekspresseerumise peamisi iseärasusi;
3. Oskab kirjeldada membraanide ehitust ja kuidas membraanide vahendusel toimub raku erinevate piirkondade ainevahetuse seostumine omavahel ja väliskeskkonnaga;
4. Oskab anda ülevaate organellide ehitusest ja seal toimuvatest spetsiifilistest protsessidest;
5. Mõistab mitootilise raku jagamise ja rakutsükli reguleerimise aluseks olevaid raku komponente;
6 .Oskab kasutab oma rakubioloogia  teadmisis valitud näidete rakufunktsiooni muutuste või kadude kohta.
7. Oskab kirjeldada peamisi rakubioloogias kasutatavaid meetodeid (erinevad mikroskoopia ja kromatograafia liigid, läbivoolutsütomeetria, antikehade kasutamine jt);
