Kursuse raames käsitletakse nelja suurt blokki: üldküsimused; põhiseaduse aluspõhimõtted; riigikorraldus; põhiõigused.
Riigiõiguse kursuse esemeks on riigi õiguslik ülesehitus, põhiõigussuhted isiku ja riigi vahel ning põhiseaduse ja Euroopa Liidu õiguse vahekord. Aines käsitletakse põhiseaduse olemust, funktsioone ja aluspõhimõtteid ning nende rakendusvorme. Lisaks teoreetilistele alustele õpitakse tundma vastavaid õigusakte ja kohtupraktikat.
Üliõpilane oskab pärast õppeaine omandamist ära tunda põhiseadusliku probleemi, kus see eksisteerib, ning on suuteline seda lahendama põhiseadusõiguslikku argumentatsiooni kasutades. Üliõpilane suudab veenvalt põhjendada, kas konkreetsel juhtumil on põhiseadust rikutud või mitte. Lisaks on üliõpilane kursuse lõpuks omandanud oskuse lugeda ja analüüsida olulisi riigiõiguse allikaid, iseäranis Riigikohtu põhiseaduslikkuse järelevalve alaseid otsuseid. Kursuse lõpuks on üliõpilasel ülevaade Eesti põhiseaduslikest institutsioonidest ja nende vahelistest suhetest ning Eesti ja Euroopa Liidu õiguse omavahelistest suhetest.
