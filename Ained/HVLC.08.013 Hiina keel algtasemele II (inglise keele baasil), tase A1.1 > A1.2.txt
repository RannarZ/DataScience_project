Tänapäeva hiina suhtluskeele sõnavara, väljendite ja kõnemustrite ning hiina keele grammatika põhireeglite õppimine. Traditsiooniliste e täiskujuliste kirjamärkide kirjutamine, lugemine ja hääldamine. 
Peamised teemad:
kaubandus ja ostmine, 
ülikoolis õppimine, 
hobid ja vaba aja veetmine, 
reisimine, 
söömine. 
Grammatikas ja süntaksis õpitakse sõnade õige järjestuse reegleid ning lause tähenduse sõltuvust sellest; aegade, arvude jm grammatiliste funktsioonide väljendamist hiina keeles, grammatilisi abisõnu ja liiteid, mõõtsõnu. Rõhku pannakse märkide kirjutamisoskuse arendamisele, nende etümoloogia tundmisele ja kalligraafiale.
Tänapäeva hiina (mandariini) kõne- ja kirjakeele aluste omandamine. Harjutatakse lugemist, konversatsiooni (õpiku teemade ja sõnavara raames) ning märkide kirjutamist; õpitakse hiina keele grammatika ja süntaksi põhireegleid.
Kursuse läbinud üliõpilased oskavad:
suhelda hiina keeles elementaartasandil, 
lugeda adapteeritud teksti, 
kirjutada u 500 igapäevases kasutuses olevat kirjamärki.
