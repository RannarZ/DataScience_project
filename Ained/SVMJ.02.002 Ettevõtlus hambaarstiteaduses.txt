Saadakse ülevaade ettevõtlusprotsessist, seadusandlusest ja riiklikest maksudest. Õpitakse teenust disainima, kokku panema terviklikku ärimudelit ning kavandama ettevõtte majandustegevust. Õpitakse tutvustama oma äriideed.
Õppeaine:
Kujundab arusaama ettevõtluse rollist ühiskonnas.
Annab praktilisi teadmisi ettevõtlusega seotud seadusandluse ja ettevõtte majandustegevuse olulisematest külgedest.
Võimaldab üliõpilastel meeskonnatööna valitud idee alusel planeerida ettevõtlusprotsessi, kavandada ärimudelit ja toetada neid nii nende ettevõtjaks kui ka ettevõtlikuks palgatöötajaks saamisel.
Annab ülevaate Eesti Vabariigis kehtivast maksusüsteemist.
Aine läbinud üliõpilane:
1. Omab ülevaadet ettevõtluskeskkonda kujundavast seadusandlusest.
2. Omab ülevaadet Eesti Vabariigis kehtivast maksusüsteemist.
3. Väärtustab vastutustundlikku ettevõtlust.
4. On võimeline teenust disainima.
5. Kavandab ja viib läbi äriidee kontentanalüüsi.
6. On võimeline analüüsima ettevõtlusprotsessi etappe ja äri planeerimist.
7. Hindab ärivõimalusi lähtuvalt lahendamist vajavatest probleemidest, katmata turuniššidest ja arengutrendidest.
8. Omab meeskonnas töötamise kogemust.
9. Hindab kavandatava ettevõtte kasumlikkust ja jätkusuutlikkust finantsprognooside alusel.
10. Oskab esitleda äriideed.
