Käesolev kursus õpetab mõtlema nagu andmeteadlane. See hõlmab endas aru saamist hüpoteeside tõstatamisel ja kontrollimisel baseeruvast teaduslikust meetodist ning andmete mõistmist tõenäosuslikus ja statistilises mõttes, samuti andmeteaduse projektide põhisammude teadmist lähtuvalt standardsetest andmeteaduse metodoloogiatest. Käsitletakse mitmete juhtumite analüüse, et ilmestada andmeteaduse meetodeid ning mõisteid ning arendada andmeteadlase mõtteviisi. Külalisloenguid peavad tööstuse, ettevõtete või riigisektori praktikud.
Kursuse põhieesmärk on õppida mõtlema nagu andmeteadlane. See hõlmab endas aru saamist hüpoteeside tõstatamisel ja kontrollimisel baseeruvast teaduslikust meetodist ning andmete mõistmist tõenäosuslikus ja statistilises mõttes, samuti andmeteaduse projektide põhisammude teadmist lähtuvalt standardsetest andmeteaduse metodoloogiatest.
Kursuse edukal lõpetamisel oskab tudeng:
* Loetleda ning lahti seletada andmeteaduse põhilised alamvaldkonnad, mõisted ning ülesanded;
* Läbi viia andmeteaduslikku projekti järgides andmeteaduse metodoloogiat CRISP-DM ning oskab selgitada iga tegevuse vajalikkust;
* Läbi viia kirjeldavat andmeanalüüsi, seejuures arvutada kokkuvõtvaid statistikuid, klasterdada, vähendada dimensioone, tuvastada jaotusväliseid punkte ning kontrollida lihtsaid statistilisi hüpoteese;
* Selgitada teadusliku meetodi põhimõtteid ning teha kindlaks, milliseid andmeid on vaja etteantud hüpoteesi kontrollimiseks;
* Selgitada tõenäosuse ja statistika põhielemente (ühine, tinglik ning marginaalne tõenäosusjaotus, hüpoteeside kontrollimine, statistiline hindamine, nihe, dispersioon, usaldusintervallid, põhjuslikud ning mitte-põhjuslikud sõltuvused, tõenäosuslikud graafilised mudelid, signaal ja müra) ning selgitada nende mõistete tähendust konkreetsel andmestikul ning analüüsil;
* Läbi viia analüüsi, mis mõõdaks kui palju andmeid on vaja, et saada kokku veenev tõendusmaterjal hüpoteesi toetuseks;
* Selgitada andmeteaduse rolli otsuste tegemisel.
