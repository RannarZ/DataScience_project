Tundide teemad: igaepäeva rutiinsed tegevused, kohvikus, restoranis ja toidupoes käimine, toiduvalmistamine, tee küsimine ja juhatamine; oma elukogemustest rääkimine.
Üliõpilased omandavad oskuse rääkida endast ja oma perest, töökeskkonnast ja igapäevastest tegevustest, kirjeldada inimesi ja kohti, kasutada linnas liikumiseks, sisseostude tegemiseks jms vajalikke väljendeid ja sõnavara.


Grammatika: tegusõna pööramine olevikus sh reeglipärased ja ebareeglipärased tegusõnad, enesekohane tegusõna, täisminevik, otsesihitis.
Õppeaine eesmärgiks on suhtluskeele omandamine A2 tasemel vastavalt Euroopa keelestandardile. Tutvutakse ka Hispaania ja Ladina-Ameerika kultuuri ja ajalooga.
Õppeaine läbinud üliõpilane suudab mõista ning luua lihtsamaid suulisi ja kirjalikke hispaaniakeelseid tekste, oskab kasutada õpitud sõnavara ja grammatikat igapäevastes situatsioonides. Üliõpilane oskab rääkida ja kirjutada oma igapäevastest harjumustest, toidust ja toidu valmistamisest, kirjeldada elukeskkonda, juhatada ja küsida teed. Üliõpilane oskab hispaania keelt hääldada, lugeda ning tunneb peamisi ortograafiareegleid.
