Annab ülevaate helide liigitusest, levimisest keskkonnas. Heli iseloomustavad suurused (akustilised mõõtühikud, heli valjus, helirõhk). Selgitab helilaine levimist ruumis ja helilainete peegeldumisega kaasnevaid nähtusi. Annab ülevaate inimese kõrva ehitusest ja binauraalsest kuulmisest. Ruumi akustilised omadused (resonantsid, helineeldetegur, reverberatsioon) ja nende muutmine.  
Mikrofonide ja valjuhääldite ehitus. Kaablid ja ühendused. Mikserpult ja selle tüübid
Õppeaine eesmärgiks on: 
*	Anda ülevaade helide liikidest, neid iseloomustavatest suurustest ja mõõtühikustest. 
*	Tutvustada ja selgitada helilaine ruumis levimisega kaasnevaid nähtusi.
*	Anda ülevaade inimese kõrva- ja kuulmismehhanismist, selgitada vajadust ja õpetada kandma hoolt oma kuulmissüsteemi eest.  
*	Tutvustada ja õpetada kasutama helitrakti moodustamiseks vajalikke seadmeid, kaableid ja ühendusviise.
Aine läbinud üliõpilane:
*	Omab teadmisi helide liikide, omaduste ja nende mõõtmise võimaluste ja seaduspärasuste kohta.
*	Tunneb ruumiakustika aluseid, kõrvalnähtusid ning oskab välja arvutada ruumi resonantssagedused.
*	Tunneb inimese kõrva ehitust ning oskab selgitada binauraalse kuulmise põhimõtet, oskab hoiduda kuulmissüsteemi kahjustuste eest.
*	Omab teadmisi ruumi akustiliste omaduste kohta ning teab vahendeid ja võimalusi, millega neid omadusi muuta.
*	Tunneb ja oskab kasutada helisüsteemi komplekteerimise seadmeid ja vahendeid.
