Kursuse käigus omandab üliõpilane teadmised farmakoloogia üldküsimustes, saab süstematiseeritud ülevaate ravimirühmadest. Põhjalikumalt käsitletakse suuõõne ja hammastiku ravis kasutatavaid aineid, valuvaigisteid ja antibakteriaalseid aineid.
Kursuse eesmärk on tutvustada olulisemate ravimite farmakokineetikat, farmakodünaamikat, kõrvaltoimeid ja põhilisi kasutusnäidustusi.
Kursuse läbinud üliõpilane teab farmakokineetika ja farmakodünaamika peamisi mehhanisme. Üliõpilane teab ravimirühmi ja nende esindajaid (INN nimetus). Üliõpilane tunneb olulisemate ravimite farmakokineetikat, farmakodünaamikat, kõrvaltoimeid ja põhilisi kasutusnäidustusi. Üliõpilane teab ravimi retseptis väljakirjutamise reegleid ja on võimeline õigesti ravimit retseptis välja kirjutama.
