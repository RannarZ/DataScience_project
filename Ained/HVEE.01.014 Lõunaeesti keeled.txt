Kursus on mõeldud päris algajatele, kellel ei ole olnud enne lõunaeesti keeltega kokkupuutumist, aga ka neile, kes juba pisut mõnda neist keeltest tunnevad, kuid tahaksid oma oskusi parandada. Tutvutakse lõunaeesti keelte ajaloo ja tänapäevaga. Õpitakse praktiliselt võru keelt ning tutvutakse seto, mulgi ja tartu keelega, õppides neil vahet tegema.
Tutvutakse lõunaeesti keelte ajaloolise kujunemise, jagunemise, peamiste tunnusjoonte ja tänapäevase olukorraga. Läbi praktilise keeleõppe omandatakse algtasemel võru keele oskus. Tekste lugedes ja kuulates tutvutakse seto, mulgi ja tartu keele iseärasustega ja õpitakse neil kõigil vahet tegema.
Kursuse läbinud tunnevad lõunaeesti keele jagunemist, peamisi tunnusjooni, keele kujunemislugu ja tänapäevast olukorda; samuti valdavad võru keelt (eelkõige ortograafiat, fonoloogiat ja sõnamuutmist) elementaarsel tasemel, saavad võrukeelsest tekstist aru ning oskavad lihtsamaid lauseid eesti keelest võru keelde tõlkida; tunnevad seto, mulgi ja tartu keele peamisi iseärasusi ja oskavad neil kõigil vahet teha.
