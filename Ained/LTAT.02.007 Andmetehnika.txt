Käesolev kursus õpetab andmeteaduse peamisi praktilisi oskusi, nagu andmete kogumine, puhastamine ja muundamine kasutades erinevaid andmete allikaid ning formaate (veebilehed, sotsiaalmeedia, veebiteenused, SQL- ja NoSQL-andmebaasid ning struktureeritud ja lihttekstifailid) ja andmete organiseerimine lähtuvalt erinevatest standardsetest andmemudelitest (relatsioonilised mudelid, mitmemõõtmelised mudelid). Kursus keskendub keskmise suurusega andmetele, kuid käsitleb põgusalt ka suurte andmete jaoks mõeldud tööriistu.
Kursuse põhieesmärk on omandada praktilisi programmeerimisoskusi andmete kogumiseks, puhastamiseks, muundamiseks ning organiseerimiseks, lähtudes mitmetest andmemudelitest. Kursus katab enamik tavalisemaid andmeformaate, -mudeleid ja -tehnoloogiaid.
Kursuse edukal lõpetamisel oskab tudeng:
* Koguda andmeid mitmesugustest allikatest, nagu veebilehtedelt, sotsiaalmeediast, veebiteenustest, SQL- ja NoSQL-andmebaasidest ning struktureeritud, JSON- ja lihttekstifailidest;
* Hinnata ja mõõta andmete kvaliteeti ja kogust;
* Puhastada andmeid, tuvastades ning töödeldes duplikaate ning puuduvaid väärtusi;
* Organiseerida ning muundada andmeid sobivatele kujudele, nagu Pythoni andmestruktuurid, relatsioonilised andmebaasid, struktureeritud või lihttekstifaili formaadid;
* Ehitada automaatseid andmetöötluse töövooge keskmise suurusega andmetele;
* Ehitada andmetele mudeleid kasutades erinevaid andmete modelleerimise metoodikaid nagu relatsiooniline modelleerimine ja mitmemõõtmeline modelleerimine;
* Kirjeldada erinevate andmete säilitamise ja töötlemise tehnoloogiate eeliseid ja piiranguid, lähtuvalt etteantud nõuetest (näiteks töötlemine pakikaupa või reaalajas);
* Kirjeldada mõningate suurte andmete tehnoloogiate tugevusi ning nõrkusi.
