Magistriõppe kursus uurib suveräänsuse idee ja maailmakorra suhte teoreetilisi lähtekohti (ja nende praktilisi, peamiselt poliitilisi ja etnilisi, tähendusi). Tudengitelt eeldatakse Westfaali rahu järgselt arenenud suveräänsuse ideede süsteemi ning ka selle arengu tundmaõppimist. Lugemismaterjalideks on väljavõtted raamatutest, mis käsitlevad suveräänsuse idee teket ja arengut ning vaidlusi selle üle. Autoriteks näiteks Grotius, Hobbes, Pufendorf, Leibniz, kuid samas on teemakohaseid tekste tänastelt mõtlejatelt.
Magistriõppe kursus uurib suveräänsuse idee ja maailmakorra suhte teoreetilisi lähtekohti (ja nende praktilisi, peamiselt poliitilisi ja etnilisi, tähendusi).
Kursuse läbinu:
1) mõistab peamisi teoreetilisi lähenemisi, mille käigus suveräänsuse mõiste on arenenud;
2) oskab ära tunda teooriate seost kontseptuaalsete ja praktiliste seisukohtadega ning erinevate uurimisprobleemidega;
3) mõistab suveräänsuse seost teiste rahvusvahelise poliitika teooriate põhimõistetega (demokraatia, rahvuslik enesemääramisõigus, rahu, õiglane sõda).
4) oskab kirjeldada ja arutleda põhiliste teooriate üle, mis suveräänsuse ülimuslikkust tunnustavad;
5) teab ja oskab analüüsida suveräänsuse tänapäevaseid norme ja praktikaid rahvusvahelistes suhetes;
6) oskab kriitiliselt hinnata mõiste väärtust nii normatiivse idee kui analüütilise vahendina.
