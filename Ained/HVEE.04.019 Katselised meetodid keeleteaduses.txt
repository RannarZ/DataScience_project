Aines antakse ülevaade katseliste meetodite olemusest keeleteaduses. Keskendutakse sellele, mis on katseline meetod ja millistele uurimisküsimustele saab vastata katseliste meetoditega. Käsitletakse ka katseisikute valimist ja värbamist ning katsete läbiviimise eetilisi piiranguid. Põhiteemade kohta viiakse läbi harjutus- ja demonstratsioonkatseid. Aine esimene osa on teoreetilisem, loeme katselise meetodiga seotud teemade kohta ja arutleme koos nende üle. Aine teises osas tutvume konkreetsete katseliste meetoditega erinevates keeleteaduse valdkondades.
Anda sissejuhatav ülevaade katselistest meetoditest keeleteaduses ning praktiline katsete koostamise oskus.
Aine läbinud üliõpilane tunneb katsete koostamise põhimõtteid (uurimisküsimuse koostamine, meetodi valimine, katse planeerimine, valimi koostamine). Üliõpilane oskab koostada ja rakendada katseid vastamaks uurimisküsimustele erinevatel keeletasanditel (foneetika, morfoloogia, süntaks, semantika, pragmaatika).
