Kontsertkavade ja esinemiste ettevalmistamine, laulupidude repertuaari ettevalmistamine ja laulupidudel osalemine, muusika elementaarteooria põhialused, hääleseade, häälekasutus, vokaaltehnika põhialused, muusika esteetika, võimalus osaleda Eesti Segakooride Liidu lauljate suvekoolis ja laulda suurvorme koos orkestriga väga heade dirigentide juhatusel, avalikud esinemised, osalemine TÜ meditsiiniteaduste valdkonna sündmustel.
Võimaldada üliõpilastel osaleda segakoori praktilises töös, sh õppida kasutama oma hääleaparaati kui muusikainstrumenti ning saada avaliku esinemise praktikat.
Aine edukalt läbinud üliõpilane:
*         omab segakooris laulmiseks vajalikke teadmisi, praktilisi oskusi ja kogemust;
*         on omandanud muusika elementaarteooria baasteadmised;
*         omab teadmisi koori repertuaaris olevate teoste heliloojatest, tekstiautoritest, muusikastiilidest ja muusika esitamise esteetikast;
*         on omandanud baasteadmised vokaaltehnika põhialustest, häälerühma kõlalisest ühtsusest ja segakoori kõlapildist;
*         on omandanud segakoori vastava semestri repertuaari.
