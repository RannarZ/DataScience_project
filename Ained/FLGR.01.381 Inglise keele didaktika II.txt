Kursuse eesmärgiks on anda inglise keele õpetaja kutse taotlejatele teadmisi keeleõpetuse põhiprintsiipidest ja oskusi keeletundide läbiviimiseks ning õpilaste teadmiste kontrolliks ja hindamiseks.
1. viia üliõpilased kurssi kaasaegsete suundumustega keeleõppes
2. anda üliõpilastele võimalusi arutleda tehnikate ja õpetamisvõtete üle, leida ja koostada keeleõpet ja õppijaid toetavaid materjale, planeerida tegevusi, tegevuste jadasid, tunde ja õppetsükleid
3. varustada üliõpilased praktika sooritamiseks vajalike õppematerjalide , tehnikate ja tegevustega keeletunni erinevate osade teostamiseks  
4. anda üliõpilastele teadmised ja oskused professionaalse arengu jätkamiseks
Kursuse lõppedes oskavad üliõpilased
1. määratleda keeleõppe positsiooni õppekavas, kirjeldada, mis iseloomustab erinevaid õppijaid, loetleda ja sõnastada õpetaja rolle keeletunnis
2. kirjeldada erinevaid klassi haldamise probleeme, pakkuda neile lahendusi ja põhjendada võimalike lahenduste eeliseid ja kitsaskohti
3. toetada õppijate kuulamis-, lugemis-, kirjutamis-ja kõnelemisoskuse arengut läbi erinevate tegevuste ja mitmesuguste strateegiate toel (sh IKT vahendeid kasutades)
4. esitada grammatikat, sõnavara ja õpetada hääldamist ning leida ja kohandada vastavaid ülesandeid
5. kasutada erinevaid suulise ja kirjaliku töö vigade parandamise võtteid ja vigadega tegelemise tehnikaid
6. kasutada erinevaid hindamise tehnikaid ning koostada saavutusteste õppematerjalide juurde testimaks keeleteadmisi ja oskusi
7. nõuetekohaselt planeerida ja  läbi viia praktikatunde ja neile enesehinnangut anda.   
8. analüüsida ja hinnata tunde vaatlusküsimustike põhjal ja võtta vastu tagasisidet oma tundidele.
9. toetada keeleõppijate iseseisvuse kujunemist ja õpioskuste arendamist.
10. jätkata oma professionaalset arengut kasutades selleks õpimappi ja kausta (vt EMCL  European Portfolio for Student Teachers of Languages) .
