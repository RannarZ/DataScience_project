Magistritöö on iseseisev uurimus, milles on esitatud uuritava probleemi teaduslik lahendus ning mis sisaldab
- sissejuhatust
- teema sisulist analüütilist käsitlust, mis on vastavalt sisulistele kriteeriumidele liigendatud peatükkideks ja alapunktideks
- kokkuvõtet, kus on lühidalt esitatud uurimistöö tulemusena saavutatud tulemused ja tehtud järeldused,
- kasutatud kirjanduse loetelu,
- võõrkeelset resümeed (ca 10% töö sisulise osa mahust). 
Töö sisuline osa peab olema 60-70 lk.
Omandada sügavamaid teadmisi kitsamas õigusvaldkonnas koos oskusega koostada magistriastme tasemele vastavat uurimislikku kirjalikku tööd.
Formuleerida teema raames kaitsmisele esitatavaid teese, analüüsida kriitiliselt asjassepuutuvas ema- ja võõrkeelses kirjanduses avaldatud seisukohti, esitada oma seisukohti ja neid argumenteeritult põhjendada, näidata probleemide võimalikke lahendusi, vajadusel uurida ja analüüsida empiirilist materjali, kaitsta oma seisukohti ja esitatud teese või neid kriitiliselt hinnata, rakendada eri uurimismeetodeid ning teha uuritud materjali ja kirjanduse pinnalt oma järeldusi.
