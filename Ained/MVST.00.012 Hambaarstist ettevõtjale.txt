Õppeaines käsitletakse hambaravikliiniku kui ettevõtte igapäevatööd puudutavat, alustades kliiniku asutamisest kuni patsiendiohutussüsteemi loomiseni.
Õppeaine eesmärgiks on teha sissejuhatus teadmistesse ja tegevustesse, mis on vajalikud nii hambaravikliiniku loomisel kui ka igapäevatöös ning ilma milleta kvaliteetset hambaravi teostada pole võimalik. Õppeaine aitab ka tulevasel ettevõtjast hambaarstil orienteeruda Eestis õigusaktides ja kliinikutele seatud nõuetes.
Aine läbinud üliõpilane:
1. Teab, millised on kvaliteetse hambaraviteenuse aluspõhimõtted.
2. Tunneb andmekaitse ja tööohutuse põhimõtteid ning mõistab nende rakendamise olulisust.
3. Omab ülevaadet kliiniku personali struktuurist ja üldisest ravitöö korraldusest.
4. Mõistab korrektse dokumenteerimise vajalikkust.
5. Oskab koostada kliiniku kvaliteedijuhtimissüsteemi.
6. Oskab koostada teisi kliiniku igapäevatöös vajalikke ja teisi õigusaktides viidatud dokumente ning juhiseid.
