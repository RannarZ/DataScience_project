Kolloidkeemia käsitleb reaalseid süsteeme, kus esineb märkimisväärne faasidevaheline piirpind. Kolloidsüsteemid on laialt levinud nii looduses kui ka tehnikas. Paljud elusorganismides kulgevad protsessid on samuti kolloidkeemilise iseloomuga. Kolloidkeemia kursuses tutvustatakse nende protsesside kulgemise tingimusi, olulisi seaduspärasusi ning piirpindadel toimuvate nähtuste seoseid teiste füüsikalis-keemiliste protsessidega. Tähelepanu pööratakse meid ümbritseva maailma nähtuste selgitamisele kolloidkeemia aspektist lähtudes.
Tutvustada kolloid- ja pindnähtuste keemia põhilisi seisukohti. Õpitakse tundma kolloidsüsteemide valmistamise ja füüsikalise uurimise meetodeid.
Peamisteks väljunditeks on kolloidkeemia kontseptuaalsete aluste tundmine ja oskus rakendada omandatud teadmisi kolloidkeemia-alaste probleemide lahendamisel. Oskus seostada pinnal toimuvaid protsesse kokkupuutuvate faaside omadustega. Üliõpilane peaks olema võimeline hindama kolloidsüsteemide stabiilsust mõjutavaid tegureid.
