Eriseminaril õpitakse põhjalikumalt tundma rahvusvahelise õiguse allikate põhiprobleeme, riigi vastutust rahvusvahelises õiguses, Euroopa Liidu institutsioonilise ja materiaalõiguse probleeme, õigusteaduse metoodikat ja teaduslikku kirjutamist.
Käsitleda süvendatult rahvusvahelise ja Euroopa Liidu õiguse aktuaalseid arenguid ja probleeme. Küsimusi käsitletakse läbi aines osalejate magistritööde teemade ja eelkõige magistrantide eestvedamisel.
Üliõpilane õpib tundma tähtsamaid arenguid ja debatte kaasaja rahvusvahelises ja Euroopa Liidu õiguses, samuti tutvub nimetatud õigusvaldkonnas teadustöö tegemiseks vajalike metodoloogiliste ja teoreetiliste lähtekohtadega. Aines avame magistritöö kirjutamise kaudu metoodika küsimusi ning aktuaalseid õigusküsimusi ning töötame eduka kaitsmise suunas.
