Praktikaülesannete täitmine koolis või haridusasutuses (10 tööpäeva või kokku minimaalselt 40 tundi kohalolekut ja panustamist haridusasutuse töösse) vastavalt praktika ainele ja praktika juhendile. Praktika perioodi ja koha (kool või haridusasutus) võib üliõpilane ise valida. Praktikakoha puudumisel leiab koha praktika koordinaator.

Ainekursus toetab üliõpilase professionaalset arengut, luues võimalusi seostada sotsiaalvaldkonna- ja ainedidaktikaga seotud ülikooliõpingud pidevalt õpetaja tegevusega õppeasutuses.

Ainekursus toetab üliõpilase professionaalset arengut, luues võimalusi seostada valdkonna- ja ainedidaktikaga seotud ülikooliõpingud pidevalt õpetaja tegevusega õppeasutuses.
Õppeainel on kaks üldeesmärki, mis saavutatakse koos valdkonna- ja ainedidaktika õppeainete ning pedagoogilise praktikumiga:
1) toetada üliõpilase kujunemist õpetajaks, võimaldades ülikoolis toimuvate aineõpingute ning sotsiaalvaldkonna- ja ainedidaktika õpingute pidevat seostamist õpetaja tegevusega õppeasutuses;
2) anda üliõpilasele võimalused täita praktikaülesandeid erinevatel kooliastmetel haridusasutuses.
Aine läbinud üliõpilane:
1) oskab analüüsida sotsiaalainete ainetundi või õppetegevust, arvestades õppijate eripära, eelteadmisi, vajadusi ning huve;
2) märkab õpilase hariduslikke erivajadusi ning omab eeldusi sekkumiseks;
3) oskab analüüsida oma kogemustele tuginedes enda aine- ja sotsiaalvaldkonnaalaseid pädevusi, oskusi ja vajadusi ning vastavalt sellele kavandada edasisi tegevusi enese professionaalseks arendamiseks.
