Mõõduteoorial põhinev aksiomaatiline tõenäosusteooria kursus, kus matemaatilise korrektsusega  käsitletakse tõenäosusteooria aluseid ja  keskseid tulemusi: juhuslike suuruste koondumised,  suurte arvude seadused, karakteristlikus funktsioonid, tsentraalsed piirteoreemid, kontsentratsioonivõrratused, tõenäosusmõõtude koondumine jne. Kursus annab vajaliku teoreetilise baasi edasisteks stohhastika-alasteks õpinguiks.
Kursus käsitleb kaasaegses tõenäosusteoorias olulisimat. Tuginedes rangelt mõõduteooriale ja omades kõige erinevamaid  rakendusi, tekib aine läbinud  üliõpilasel esialgu vast ähmane kuid edasistes õpingutes üha kinnistuv arusaam esmapilgul eraldiseisvate stohhastika valdkondade  (tõenäosusteooria, matemaatiline statistika, finantsmatemaatika jne) orgaanilisest ühtsusest matemaatikaga. Seega, peale  tõenäosusteoreetiliste teadmiste annab aine  vajaliku teoreetilise ning tunnetusliku baasi edasisteks stohhastika-alasteks õpinguiks nii tõenäosusteooria, matemaatilise statistika kui ka finantsmatemaatika vallas.
Aine läbinud  üliõpilane
1. oskab juhuslikkust formaliseerida nn. Kolmogorovi aksiomaatika kaudu;
2. tunneb mõõduteooriat ja teab selle seost tõenäosusteooriaga;
3. teab tõenäosusteooria peamisi tulemusi (Boreli-Cantelli lemmad, suurte arvude seadused, Kolmogorovi 0-1 seadus, kontsentratsioonivõrratused, tsentraalne piirteoreem jpm) ning oskab neid kasutada erinevates stohhastikavaldkondades;
4. on võimeline iseseisvalt lugema kaasaegset tõenäosusteooria ja teoreetilise statistika-alast kirjandust;
5. teab tõenäosusteooria seoseid teiste matemaatika-valdkondadega ning oskab vajaduse korral neid seoseid kasutada;
6. on nautinud suurepärast matemaatikat säravas esituses
