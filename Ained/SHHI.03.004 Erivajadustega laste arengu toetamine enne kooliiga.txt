Kursuse raames tutvustatakse koolieelses eas laste (0-7a.) arengu ja kasvatuse põhimõtteid ning koolieelsete lasteasutuste (tava-, sobitus- ja erirühmade) üldist töökorraldust. Varajane sekkumine sisaldab erivajadustega lapse õigeaegset märkamist, diagnoosimist ja hästi koordineeritud koostööd erinevate lapsega tegelevate spetsialistide ja perekonna vahel. Võrreldakse Eesti ja teiste riikide varajase sekkumise korraldust.
Koolieelses eas erivajadustega laste arenguiseärasuste, laste arengu toetamise põhimõtete ja võimaluste tundmaõppimine.
Õppeaine läbinud õppija:
Ainekursuse läbinud üliõpilane 1) teab 0-7a erivajadustega laste peamisi arenguiseärasusi, 2) orienteerub koolieelses eas erivajadustega lapsi puudutavas Eesti Vabariigi seadusandluses. 3) tunneb erivajadustega väikelaste arengu toetamise põhimõtteid ja võimalusi, 4) tunneb koolieelses lasteasutuses rakendatavate õppekavade koostamise põhimõtteid ja sisu,  5) oskab võrrelda Eesti ja välisriikide varajase sekkumise korraldust.
