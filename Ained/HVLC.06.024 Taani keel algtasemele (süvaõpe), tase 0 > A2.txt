Tunnid eeldavad aktiivset osavõttu, teeme palju rühma- ja paaristööd. Samuti on suur rõhk iseseisval tööl, muu hulgas tuleb peale iga läbitud peatükki sooritada peatükki kokkuvõttev kontrolltöö. Semestri jooksul loeme lisaks õpikumaterjalile ka ilukirjandust, et tutvuda norra kirjandusega ja laiendada oma sõnavara.
Kursusel on ka veebimoodul Moodle keskkonnas, mis sisaldab tunniks vajalikku materjali, kommentaare grammatika kohta, interaktiivseid harjutusi, vajalikke linke jpm. Õpime eesmärgipäraselt kasutama netipõhiseid keeleõpperessursse, sh sõnaraamatuid.
Kursus on ehitatud üles temaatilistele kommunikatsioonieesmärkidele, mille käigus omandatakse ja harjutatakse vastavat sõnavara ja vajalikke grammatikareegleid.

Käsitletavad teemad:
Mis su nimi on?
Millega sa tegeled?
Hea sõber
Pereelu
Mis kell on?
Mis sa puhkuse ajal tegid?
Poes
Ilm ja aastaajad
Pühad ja tavad
Uus elu
Tervis
Natuke Taani kohta
Nii me elame
Keegi, keda armastada
Kellena sa töötada tahaksid?
Lasteaed ja kool
Taani keel algtasemele (süvaõpe) on sissejuhatus erialasse Skandinaavia keelte ja kultuuride valdkonnas taani keele ja kirjanduse harus õppivatele üliõpilastele. Kursuse eesmärgiks on:
- arendada taani keele praktilist keeleoskust süvendatult ja eesmärgipäraselt ning viia see Euroopa Nõukogu keeleoskustasemele A2;
- omandada ülevaade Taani ühiskonnale ja kultuurile iseloomulikest joontest töötades erinevate tekstidega;
- omandada teoreetilised alusteadmised taani filoloogia valdkonnas.
Kursuse läbinud läbinud üliõpilane:
- väljendub taani keeles nii suuliselt kui ka kirjalikult A2-tasemel;
- tunneb ära filoloogilise distsipliini põhimõisted (sh foneetika ja grammatika mõisteaparaadi);
- koostab lihtsat teksti enda igapäevaeluga seotud teemadel;
- mõistab eesti ja taani kultuurierisusi ning arvestab nendega nii suulises kui kirjalikus keelekasutuses.
