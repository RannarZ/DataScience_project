Loengutes, praktikumides ja seminarides analüüsitakse kõikide elundsüsteemide talitluse üldisi seaduspärasusi koos teaduse uuemate saavutuste tutvustamisega, põhjalikumalt käsitletakse seedeelundite talitlust
Kursuse eesmärgiks on anda proviisoriõppe üliõpilastele baasteadmised inimese keha talitlusest ja funktsioonide reguleerimisest, tutvustada kaasaegseid teaduse saavutusi ja anda üksikasjalikum ülevaade seedeelundite talitlusest seoses ravimite organismi viimise, nende transportimise viiside ja organismist elimineerimisega.
Peale kursuse lõpetamist peab üliõpilane olema võimeline:
-defineerima olulisemaid füsioloogilisi termineid,
-selgitama organismi funktsioonide füsioloogilise regulatsiooni mehhanisme,
-selgitama, kuidas regulatoorsed mehhanismid taastavad tasakaalu ja talitluse, kui füsioloogilise süsteemi homöostaas on häiritud,
-aru saama kliiniliste probleemide taustaks olevatest füsioloogilisest mehhanismidest.
-aru saama ja olema võimeline rakendama lihtsaid uurimisvahendeid füsioloogiliste parameetrite mõõtmiseks.
