Aines vaadeldakse vene keele võõrkeelena (VKV) õpetamise psühholoogilisi, lingvistilisi ja sotsiolingvistilisi aluseid, VKV õpetamise süsteemi ja protsessi (kavandamisest kuni teostamiseni).
Kujundada professionaalne kompetentsus vene keele võõrkeelena õpetamise alal;
luua üliõpilastele teaduslik-metoodiline baas;
kujundada tulevaste VKV kursuste õpetajate professionaalsed ja metoodilised oskused (õppetunni konkreetse metoodilise eesmärgi ja sisu määramine, keelelise materjali valiku ja doseerimise hindamine, leksika semantiseerimise otstarbekate meetodite väljaselgitamine, uue grammatilise materjali sisseviimine, töö hääldamisega jm);
kasvatada harjumust iseseisvalt töötada teaduslik-metoodilise kirjandusega.
Aine läbinud üliõpilane: 
1) tunneb TORFLi õppekava struktuuri ja sisu vene keel võõrkeelena;
2) eesmärgistab tunde ja oskab rakendada õppijate keeleoskuse taset ja eripärasid arvestavaid õppemeetodeid kõnelemisoskuse ning keele muude aspektide õpetamisel;
3) valib ja hindab tunniks vajalikku keelelist materjali ning analüüsib selle raskusastet õppijate vaatenurgast (nende esimest keelt arvesse võttes);
4) orienteerub tänapäevastes vene keele kui võõrkeele õpikutes, oskab valida neist sobivamaid, selleks et täita õpieesmärke, põhjendab oma valikut ja oskab valmistada didaktilist materjali;
5) oskab koostada õppedokumentatsiooni (plaanid, tunnikavad, jne);
6) valib ja kasutab õpiväljunditele vastavaid hindamismeetodeid.
