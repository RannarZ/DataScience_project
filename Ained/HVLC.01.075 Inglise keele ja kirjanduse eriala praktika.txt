Pakume nelja laiemat praktika teemat: kultuurivahendus, ürituste korraldamine, praktika koolides, assisteerimispraktika. Praktikat saab teha individuaalselt või rühmades.   

1. Kultuurivahenduse praktika: keele-, kirjanduse-, kultuuri- ja ühiskonnategelastega seotud erialaste tekstide koostamine, nt Wikipedia artiklid, blogipostitused jms. (Vastutavad õppejõud: Pilvi Rajamäe, Eva Rein) 

2. Ürituste korraldamine: erialaste olümpiaadide, konverentside, seminaride, kultuuriürituste (tähtpäevad, filmiõhtud) jms korraldusmeeskonnas osalemine. (Vastutavad õppejõud: Katiliina Gielen, Jane Klavan, Raili Marling) 

3. Praktika koolides: inglise keele ja ingliskeelse kultuuriruumi alaste teadmiste rakendamine keeleõppijate toetamisel ja suunamisel, koolides ingliskeelse kultuuriruumiga seotud ürituste korraldamine, huviringide juhendamine, õpetajate assisteerimine. (Vastutavad õppejõud: Anneli Sigus, Ülle Türk, Natalja Zagura) 

4. Assisteerimispraktika: anglistika osakonna õppejõudude abistamine õppetöö läbiviimisel (iseseisvate tööde tagasisidestamine, materjalide ettevalmistamine, konsultatsioonid, rühmatööde toetamine, jne.) ja teadustöö tegemisel (andmete kogumine, sisestamine, analüüsimine, jne.). (Vastutavad õppejõud: Djuddah Leijen, Liina Tammekänd, Reeli Torn-Leesik)
Praktika eesmärgiks on anda võimalus üliõpilastel oma erialateadmisi ja -oskusi rakendada õppetöövälistes tegevustes arendades seejuures võõrkeelset suhtlust kõnes ja kirjas,  meeskonnatööoskust, ettevõtlikkust, aja planeerimist, enesejuhtimist ja loovust.
Kursuse edukalt läbinud üliõpilane: 
- kasutab erialateadmisi ja -oskusi praktiliste ülesannete lahendamiseks 
- väljendab ennast kirjalikult ja suuliselt erialases võõrkeeles 
- teeb koostööd, planeerib aega, juhib ennast ja teisi 
- arendab enda loovust ja ettevõtlikkust
