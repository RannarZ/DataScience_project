Aine tutvustab majandusteooria loogika, võtete ja mudelite rakendusvõimalusi inimkäitumise analüüsimisel, näiteks erinev motivatsioon, perekonna, religiooni ja haridusega seotu, aga ka vaesus, kuritegevus, sõda, sõltuvused, samuti ränne ja tasaareng.
Õppeaine eesmärk on anda tudengitele võimalus näha majandusteooriat ja selle rakendusvõimalusi laiemalt, kui tavapärane standardne majandusteooria (mikroökonoomika, makroökonoomika) kursus seda võimaldab.
Aine edukal läbimisel saavad üliõpilased ettekujutuse, kuidas majandusteoorias kasutatavaid võtteid ja mudeleid on võimalik rakendada inimkäitumise ja erinevate ühiskonnanähtuste selgitamisel ja analüüsimisel ning millist lisaväärtust nende valdkondade vaatamine läbi majandusteooria prisma võiks pakkuda.
