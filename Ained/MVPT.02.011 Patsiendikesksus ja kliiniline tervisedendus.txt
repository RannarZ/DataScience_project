Tervishoiuteenuste kvaliteet ja patsiendikeskne tervishoid: mõisted ja põhimõtted. Kliiniline tervisedendus, tervist edendavate haiglate terviseteenuste standardid 2 ja 3: patsientide toetamine, informeerimine ja sekkumine/võimestamine. Tervishoiuteenuste kasutajatelt tagasiside kogumine ja analüüsimine ning arendustegevuse kavandamine teenuse parendamiseks koostöös meeskonnaga.
Kujundada arusaam patsiendikeskse tervishoiu põhimõtetest ja tulemuslikkusest ning arendada oskusi, sh koostööoskusi tervishoiuteenuste patsiendikesksuse hindamiseks ja patsiendikesksete teenuste kavandamiseks.
Õppeaine läbinud üliõpilane:
- mõistab patsiendikeskse tervishoiu ja kliinilise tervisedenduse põhimõtteid, võimalusi ning olulisust;
- oskab nii iseseisvalt kui ka koostöös kaasõppijatega analüüsida ja kriitiliselt hinnata tervishoiuteenuseid, lähtudes patsiendikesksuse ja kliinilise tervisedenduse põhimõtetest; 
- oskab meeskonnas töötades planeerida kvaliteediprogrammi/tegevuskava tervishoiuteenuste arendamiseks.
