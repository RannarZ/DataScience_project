Ettevõtte loomise, juhtimise ja arendamise seminar koosneb kolmest osast. Üliõpilane arendab mingit teadusmahukat toodet koostöös mõne teaduslaboriga. Kursusel osalejate ühistes seminarides arutatakse tegevused igal etapil läbi ja analüüsitakse tulemusi.
Esimeses osas valitakse ja sõnastatakse probleemid, millele leiduksid materjaliteaduslikud lahendused uudsete toodete näol, uuritakse lähedasi lahendusi ja tooteid ning määratletakse toode, mille valmistamisele tulevane ettevõte keskendub. Kavandatakse või valitakse selle toote valmistamise tehnoloogia, seadmed ja lähtematerjalid, arvestades selle labori, milles üliõpilane töötab, võimalustega, antakse eelhinnang toote omahinnale,  tehakse turuanalüüs ning asutatakse väikeettevõte või  mängitakse läbi selle loomine.
Eesmärgiks on teadmiste, oskuste ja kogemuste andmine materjaliteaduse rakenduste kommertsiaaliseerimisel, teadusmahuka väikeettevõtte kavandamisel ja loomisel ning selle töö kujundamisel.
Ettevõtte loomise, juhtimise ja arendamise seminari esimese osa läbinud üliõpilane on leidnud labori, millega koostöös materjaliarenduslikku toodet kujundada, ning teinud plaani selle toote valmistamiseks. Ta on loonud ettevõtte või läbi mänginud ettevõtte asutamise.
