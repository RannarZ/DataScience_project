Roheline mikroettevõte ja selle juhtimine. Roheline tarbija ning tema ootused. Rohelise brändi loomine. Jätkusuutlik kvaliteedijuhtimine. Roheliste toodete/teenuste arendus ja disain. Tarneahela juhtimine rohelises mikroettevõttes. Klienditeekond ja kommunikatsioon. Eksport ja rahvusvaheline turg.
Aine eesmärk on arendada õppija vajalikke ärioskusi ning panna ta mõtlema loodusressursside jätkusuutlikule kasutamisele, et täita tarbijate ja turgude uuenenud nõudmisi keskkonnasäästlike, looduslike, tervislike ja erinevatele osapooltele maksimaalset väärtust loovate toodete ning teenuste pakkumise võimalustele.
Õppeaine läbinud õppija:
* mõistab kestliku arengu vajadust ja eesmärke ning rohelise ettevõtlusega seonduvaid ärivõimalusi
* kirjeldab rohelist klienti ja rohelise brändimise keskeseid ideid
* teab kvaliteedijuhtimise üldpõhimõtteid ja tuntumaid keskkonna kvaliteediga seonduvaid sertifikaate ning märgiseid
* iseloomustab rohelisi tooteid, protsesse, tarneahelat ja logistikat
* tunneb disainmõtlemise ja teenusedisaini põhimõtteid ning erinevaid töövahendeid
* kirjeldab rohelise turunduskommunikatsiooni võimalusi klienditeekonna erinevatel etappidel
* mõistab segmentimise, sihtturu ja sihtrühma tähendust ning kohalikule ja rahvusvahelise turule suunatud äritegevuse eripära
* analüüsib protsesside vastavust rohelise ettevõtluse põhimõtetele ning esitab parendusettepanekuid
