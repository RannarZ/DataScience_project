Õppeaine võtab vaatluse alla käitumusliku majandusteaduse, ratsionaalse ja administratiivse mudeli, mänguteooria, heuristika, piiratud ja ökoloogilise ratsionaalsuse. Õppeaine toetub tugevalt kaasustele ja eksperimentide tutvustamisele. Lisaks antakse ülevaade Eesti majanduse makrokeskkonnast.
Kursuse eesmärgiks on ettevõtte juhtimisotsustele majandusteoreetilise tausta loomine.
Kursuse  edukalt läbinu: 
* oskab rakendada erinevaid tehnikaid majandusteoreetiliste mudelite loomiseks ja äriprobleemide lahendamiseks (optimeerimine, otsustamine määramatuse tingimustes, mänguteooria);
* tunneb tarbijakäitumise ja turunõudluse kujunemise põhimõtteid;
* tunneb firmade käitumise seaduspärasusi erinevate turustruktuuride korral;
* oskab analüüsida tarbijate ja ettevõtete käitumist nii matemaatiliste mudelite kui ka käitumuslike mudelite abil;
* oskab analüüsida ettevõtluse makroökonoomilist konteksti Eesti näitel.
