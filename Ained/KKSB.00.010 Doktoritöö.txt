Doktoritöö teostamise ja kaitsmise kaudu doktorant:
- on kursis oma eriala uuemate uurimissuundadega;
- omandab oskuse püstitada ja formuleerida liikumis- ja sporditeaduste valdkonnas olulist uurimisprobleemi ning pakkuda sellele argumenteeritud originaalne lahendus; 
- suudab planeerida ja läbi viia uurimistööd;
- on kursis teadusartikli avaldamise protsessiga oma eriala juhtivates rahvusvahelise levikuga eelretsenseeritavates ajakirjades; 
- suudab formuleerida oma uurimistöö tulemused rahvusvahelisel tasemel artikliks;
- on võimeline argumenteerima ning osalema erialastes aruteludes nii kõnes kui ka kirjas.
Doktorandi teadustöö eesmärgiks on omandada uurimistöö läbiviimise oskused ja tehnikad. Teadustöö tulemusena valmib iseseisev uurimus, milles on esitatud liikumis- ja sporditeaduste ühe konkreetse valdkonna olulise probleemi argumenteeritud originaalne lahendus ja mis eeldab vähemalt kolme uurimusliku artikli avaldamist oma eriala juhtivates rahvusvahelise levikuga väljaannetes
Doktoritöö teostatuna mõistab uurimisvaldkonna teadusmeetodite tähendust ja ulatust, rakendamaks neid püstitatud probleemide lahendamisel. Doktorant oskab uurimismetoodikaid omavahel seostada pakkumaks teadusprobleemidele komplekseid lahendusi. Doktorant suudab tõstatada uusi teadusprobleeme ja leida lahendusteid probleemide käsitlemisel, k.a. juhendamisetegevuse kaudu. Doktoritöö teostatuna on doktorant võimeline suuliselt ja kirjalikult esitama nii spetsiifiliselt oma teadustegevusel põhinevaid seisukohti kui uurimisvaldkonna aktuaalseid probleeme laiemalt.
