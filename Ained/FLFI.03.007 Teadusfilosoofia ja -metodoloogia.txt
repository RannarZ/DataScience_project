Kursusel käsitletakse teadusfilosoofia vaatevinklist järgmisi teemasid:
teaduse mõiste, teaduse määratlemise erinevad viisid, teadus ja pseudoteadus, filosoofia ja teadus; 
peamised filosoofilised teaduseteooriad (induktivism, falsifikatsionism, tegevusteoreetilised käsitused, struktuurilaadsed käsitused); 
teaduse metodoloogilised küsimused (mis on mõiste, fakt, mudel, hüpotees, seadus, teooria, seletus, vaatlus, eksperiment, objektiivsuse mõiste).
1.	Teadusfilosoofia ja teaduse metodoloogia mõistete, põhiprobleemide ja argumentide esitamine ja analüüsimine.
2.	Üliõpilaste argumendianalüüsi ja argumentatsioonioskuse arendamine.
Kursuse sooritanud üliõpilane:
1) tunneb ja oskab kasutada kursusel käsitletud teadusfilosoofia ja teaduse metodoloogia põhimõisteid,
2) tunneb kursusel käsitletud teadusfilosoofia ja teaduse metodoloogia teoreetilisi käsitlusi ja argumente,
3) tunneb mõningaid teadusfilosoofia ja teaduse metodoloogia põhiprobleeme,
4) on võimeline analüüsima teadusfilosoofilisi probleeme seoses oma erialaga,
5) oskab end ainespetsiifiliselt väljendada nii suuliselt kui kirjalikult.
