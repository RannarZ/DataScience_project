Kursus käsitleb organismis toimuvaid struktuurseid muutusi tulenevalt erinevatest funktsionaalsetest seisunditest. Käsitlemist leiavad spetsiifilised vastusreaktsioonid kogu organismi, organi, kudede, rakkude ja rakuorganellide tasandil. Suuremat tähelepanu on pööratud lihaskoes ja -rakus toimuvatele adaptiivsetele protsessidele. Vaatluse all on struktuursed ja funktsionaalsed erinevused eritüübiliste lihaskiudude (rakkude) puhul ning kehalise aktiivsuse ja inaktiivsuse mõju nendele.
Kursuse eesmärgiks on anda ülevaade organismis toimuvatest struktuursetest muutustest nii organismi, elundite, koe, raku, rakuorganellide kui ka molekulaarsel tasandil kehalise aktiivsuse ja inaktiivsuse puhul.
Pärast aine läbimist üliõpilane: 1) omab ettekujutust elusorganismide süsteemsest ülesehitusest ja struktuurist, organi, koe, raku ja rakuorganelli tasandil; 2) seostab organismi funktsionaalseid seisundeid struktuursete muutustega organismis, koes, rakus ja rakuorganellis; 3) tunneb kehalise aktiivsuse ja inaktiivsuse mõju tugi-liikumisapraadis, eriti aga lihaskoes ja -rakus toimuvatele protsessidele; 4) oskab seostada erinevusi sportlikes võimetes individuaalsete ja funktsionaalsete iseärasustega organismi eri tasanditel.
