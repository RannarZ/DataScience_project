Magistrieksam koosneb osaeksamitest: 
1. osa (5 EAP) 1.semestril; 
2. osa (5 EAP) 2. semestril;
3. osa (5 EAP) 3. semestril. 
Osaeksamid sisaldavad probleemi- ja kogemusanalüüsi seminare ja kirjalikke ülesandeid. Osaeksamite kaudu mõtestatakse, sünteesitakse ja lõimitakse õppekava teistes ainetes omandatavaid pädevusi ning seostatakse õppija töökogemusega. 

Osaeksamite fookused: 
1. osa Juhtimiskommunikatsioon ja selle analüüs; 
2. osa Digikommunikatsioon, suhtlus sihtrühmadega, kommunikatsiooni eetika; 
3. osa Professionaalne eneseanalüüs (sh eesmärgid, eeldused, vahendid, ettevõtlikkus).
Magistrieksami käigus tõendab üliõpilane oma erialase ettevalmistuse küpsust ning oskust omandatud teadmisi rakendada.
Õppeaine läbinud üliõpilane rakendab erialaseid pädevusi analüütiliselt kõrgel tasemel, reflekteerib professionaalselt oma tegevust, tõendab oma ettevalmistust praktiseerimiseks ning rakendab eetilise kommunikatsiooni põhimõtteid.
