Praktikat võib sooritada kas mingis rahvusvahelises ettevõttes või organisatsioonis või kultuuridevahelist suhtlust nõudvas keskkonnas (nt rahvusvahelise kirjandus-, teatri- või filmifestivali korraldustoimkonnas), kus üliõpilane saab rakendada õpingute jooksul omandatud võõrkeeleoskust ning Euroopa keelte ja kultuuride alaseid teadmisi ja pädevusi. Praktika kestus on kaks kuni neli nädalat (sõltuvalt sellest, kas üliõpilane soovib saada 3 või 6 EAP). Koormus ja selle ajaline jaotamine on lepitakse kokku praktikandi, praktikakoha ja juhendaja koostöös.
Kujundada ja kinnistada tööelus vajalikke teadmisi ja pädevusi, eelkõige kultuuridevahelise suhtluse alaseid teadmisi ja pädevusi, ning luua seoseid omandatud teadmiste ja nende rakendusvõimaluste vahel töös rahvusvahelises ja kultuuridevahelist suhtlust nõudvas keskkonnas.
Praktika sooritanud üliõpilane oskab erialateadmisi töösituatsioonis rakendada, arvestades sotsiaalset ja kultuurilist konteksti; oskab kasutada varem omandatud teadmisi ja oskusi praktiliste tööülesannete täitmisel; analüüsib oma tegevust eriala praktiliste tööalaste probleemide lahendamisel;omab konkreetsete tööülesannete ja tegevusplaani täitmise kogemust ning oskab oma tegevuse käigus saavutatut konstruktiivselt hinnata.
