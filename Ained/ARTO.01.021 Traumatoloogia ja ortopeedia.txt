Moodustab ühe osa ainest "Kirurgia" 12 AP
Praktikumide käigus läbitakse erinevate keha piirkondade luumurdude konservatiivse ja operatiivse ravi küsimused, aga ka artroosi ja artriidi operatiivse ravi võimalused. Luumurdude ja haiguste klassifikatsioonid. Selgitatakse, missugused on artroskoopia, osteosünteesi, artroplastika, lülisamba operatiivse ravi näidustused, meetodid ja tulemused. Vähemalt ühel korral osalemine polikliinikus ja traumapunki esmaste kabinetis. Visiidid traumatoloogia osakonnas, patsientide uurimine ja ettekandmine. Iga tudeng valmistab ette haigusjuhu analüüsi koos ravi teoreetilise põhjendusega, haigusjuht kantakse ette ja analüüsitakse ühel viimastest praktikumidest.
Anda süvendatud teadmisi lihas-skeletisüsteemi erinevate piirkondade vigastuste ja ortopeediliste haiguste diagnostikast, esmaabist, ravist ja profülaktikast.
Läbinud kursuse, üliõpilane:
-	tunneb skeletisüsteemi uurimist
-	saab aru ortopeediliste haiguste raviprintsiipidest
-	saab aru skeletisüsteemi traumade raviprintsiipidest
-	tunneb füsioteraapia põhimõtteid ortopeediliste haiguste ja traumade korral
-	saab aru traumade ja ortopeediliste haigustega seotud kriitilistest situatsioonidest ja sellest lähtuvalt ravivajaduse kiirusest
