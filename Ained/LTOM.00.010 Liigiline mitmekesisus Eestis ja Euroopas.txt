Kursuse käigus antakse ülevaade Eesti ja Euroopa elustikust teemajaotuste kaupa. Kõik loengud (va avaloeng) jagunevad neljaks osaks: 1) üldülevaade käsitletava rühma süstemaatikast, anatoomiast ja ökoloogiast, taimede ja sammalde puhul ülevaade käsitletava elustikuvööndi abiootilistest ja biootilistest (eelkõige floristilistest ja brüoloogistest) eripäradest; 2) liikide (10-20 liiki loengu kohta) äratundmine osa, mille käigus kursusel osalejad esitlevad kodutööna ettevalmistatud nummerdatud liigifotode määramise tulemused (kaks fotot iga kursusel osaleja kohta igas loengus välja arvatud avaloeng) ning esitavad iga liigi kohta vähemalt kaks iseloomuliku välistunnust ning kaks ökoloogilist tunnust; 3) tuntumate liikide põhjalikuma tundmise osa, mille jaoks õppijad esitlevad kodutööna ettevalmistatud ettekande varem väljajagatud teemadel (üks liik kuue loengu kohta igale kursusel osalejale); 4) sünteesiosa, kus analüüsitakse kursuse alguses esitatud diskussiooniküsimusi konkreetses loengus käsitletud liikide ökoloogia, taksonoomia, interaktsioonide, kaitse, ohjamise vms kohta.

Teemajaotused (läbiviija):
1. loeng. Sissejuhatus (Toomas Esperk);
2.-4. loeng. Protistid (Kalle Olli);
5.-13. loeng. Samblad ja soontaimed (Ene Kook);
14.-17. loeng. Seened  (Kadri Põldmaa, Irja Saar);
18.-19. loeng. Samblikud (Inga Jüriado);
20.-25. loeng. Veeselgrootud (Taavi Virro);
26.-31. loeng. Maismaaselgrootud (Toomas Esperk):
32.-37. loeng. Selgroogsed:
32.-33. loeng. Kalad (Lauri Saks);
34.-35. loeng. Kahepaiksed ja roomajad (Riinu Rannap);
36.-76. loeng. Linnud (Ants Tull);
38. loeng. Imetajad (Harri Valdman).
Kursuse eesmärgiks on süsteemse ülevaate andmine Eesti ja Euroopa protistide, taimede, sammalde, seente, samblike ja loomade ehitusest, ökoloogiast ja liigilisest mitmekesisusest.
Aine läbinud üliõpilane oskab:
1) iseloomustada Eestis ja mujal Euroopas esindatud suuremate protisti-, seene- ja loomataksonite (hõimkonnad, klassid) anatoomiat ja ökoloogiat ning konstrueerida nende omavahelist sugulust (evolutsioonilist ajalugu) kajastavaid põlvnemispuid;
2) Iseloomustada põhilisi elustikuvööndeid Euroopas ning nende abiootilisi ja biootilisi eripärasid;
3) ära tunda ja iseloomustada Eestis ja mujal Euroopas levivaid protisti-, sambla-, taime-, seene- ja loomaliike;
4) iseloomustada Eestis ja mujal Euroopas levivate tuntumate protisti-, sambla-, taime-, seene- ja loomaliikide anatoomiat, ökoloogiat, levikut ja tähtsust; 
5) analüüsida Eesti ja muu Euroopa tuntumate protisti-, vetika-, taime-, seene- ja loomaliikide rolli ökosüsteemides.
