Aine annab põhiteadmised alalõualiigese haigustest, üla- ja alalõualuude traumadest, näo- ja lõualuude piirkonna kasvajasarnastest moodustistest, healoomulistest kasvajatest, käsitleb nende haiguste kliinilist pilti, diagnostikat ja ravi. Praktika toimub näo-lõualuukirurgia osakonnas ja polikliinikus. Õpitakse ravimeetodeid ja näidustusi skelettmurdude korral, haavade kirurgilist töötlust ning healoomuliste moodustiste diagnostikat ja ravi. Üliõpilane teeb iseseisvalt kliinilist tööd, analüüsib igat oma tööd praktikat juhendava õppejõuga, tagasisidestatud protseduurid kannab oma e-portfooliosse.
Aine eesmärgiks on anda põhiteadmised süljenäärmehaigustest, näo-lõualuude piirkonna traumadest, kasvajasarnastest moodustistest,  healoomulistest kasvajatest ja hambaimplantatsioonist. Käsitletakse nende haiguste kliinilist pilti, diagnostikat ja ravi.
1. Teab teoreetiliselt näo-lõualuu piirkonnas esinevate kirurgiliste haiguste etioloogiat, sümptomatoloogiat.
2. Oskab diagnoosida, kasutades kaasaegseid diagnostika meetodeid ja oskab koostada raviplaani.
3. Oskab teha operatsioone suuõõnes: eemaldada igemest väljaulatuva krooniga hammast, eemaldada hambajuurt, oskab atüüpilist hamba eemaldamist, teha lõikeid suulimaskestal.
4. Omab ülevaadet näo-lõualuude kirurgia statsionaaris viibivate patsientide haiguste kulust.
