Kursuse raames käsitletakse valikut Shakespeare'i Itaalia-teemalisi näidendeid. Neid vaadeldakse laiemas Shakespeare'i autorluse kontekstis, mis on hiljuti jälle päevakajaliseks muutunud seoses uute leidude ja teooriatega. Kuna nüüd on kindlaid tõendeid olemas sellest, et Shakespeare tundis Itaaliat nii hästi, kui võib tunda ainult inimene, kes on seal elanud ja laialdaselt reisinud, pole enam võimalik väita, et peaaegu kirjaoskamatu Stratfordi kaupmees, kes kunagi ei lahkunud Inglismaalt ja justkui mõtles välja oma Itaalia informatsiooni põhjal, mida ta kuulis teatrite umber asuvates kõrtsides, oli nende näidendite autor. Samuti on kakssada aastat intensiivseid otsinguid andud nn. Stratfordi mehest sellise pildi, mis mitte kuidagi ei sobitu Shakespeare'i näidenditega. Otsingud leidmaks autorit, kes võiks peituda pseudonüümi William Shakespeare taga on viinud avastuseni, et Edward de Vere'i, 17. Oxfordi krahvi looming, mida ta avaldas oma nime all, on ülimalt sarnane Shaekspeare'i omaga. Oxfordi ühiskondlik positsioon õukondlasena, tema hiiglav haridus, aristokraatlikud huvid ning pühendumine kirjutamisele ja teatrile (tal oli oma teatritrupp), pluss iseäralikud isikliku elu seigad annavad kokku usutava ja esimest korda paljusid asju selgitava tausta näidenditele.
Kursus koosneb seminaridest, mille käigus arutletakse iga näidendi teksti üle ja vaadatakse koos ära ka terve näidend, tavaliselt BBC versioonis. Eelnevalt on kodus tarvis peale näidendi enda ka läbi lugeda taustamaterjal, mille kohta on olemas ka abistavad küsimused.
Eesmärgiks on tutvustada üliõpilastele igakülgselt Shakespeare'i nn. Itaalia näidendeid.
Kursuse lõpuks on üliõpilased tutvunud Shakespeare'i Itaalia-teemaliste näidendite teksti ja kontekstiga, on näinud neid näitlejate poolt esitatuna ja on saanud teadlikuks nn. Shakespeare'i autorluse küsimuse olemusest.
