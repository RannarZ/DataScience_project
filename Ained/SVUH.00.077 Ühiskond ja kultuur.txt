Aine raames antakse ülevaade peamistest ühiskonna toimimist selgitavatest teooriatest, selgitatakse ühiskonna struktuuri ning indiviidi, ühiskonna ja kultuuri koos- ja vastasmõjusid. Seminarides arutletakse Eesti ühiskonna  ja kultuuri eripärade ja kujunemise üle.
Aine eesmärgiks on anda esmane ülevaade ühiskonna ja selle protsesside toimimise  loogikast nii üldisemas teoreetilises plaanis kui ka Eesti ühiskonna kontekstist lähtuvalt.
Õppeaine edukalt läbinud üliõpilane:
- tunneb olulisemaid ühiskonna käsitlemise mõisteid ja teoreetilisi lähenemisi;
- mõistab ühiskonna olemust, selle struktuuri ning seoseid kultuuri ja indiviidi kujunemisega;
- saab ülevaate ühiskonna erinevatest institutsioonidest ning nende omavahelistest seostest;
- oskab mõtestada eesti ühiskonna eripära ning seostada seda ajaloolise, sotsiaalse, majandusliku, poliitilise ja kultuurilise arenguga;
- omab ülevaadet eesti kultuuriloo suundumustest ning orienteerub eesti kultuuriloo sisemises struktuuris.
