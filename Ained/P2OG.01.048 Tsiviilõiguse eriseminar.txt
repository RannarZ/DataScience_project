Kõigil ainel osalevatel üliõpilastel tuleb Moodle'i keskkonda üles laadida oma magistritöö nõuetekohaselt vormistatud mustand.
Igale üliõpilasele määratakse ühe kaasüliõpilase magistritöö, mida oponeerida.
Üliõpilased tutvustavad kaasõppijatele oma magistritöö teemasid, mh seda kui palju töö lõplikust mahust on valminud. 
Kursuse raames annavad üliõpilased üksteise magistritöö kavanditele kirjalikku tagasisidet ning osalevad seminarides, mille käigus toimub kavandite suuline oponeerimine ja diskussioon.
Õppeaine üldeesmärk on toetada magistranti magistritöö teema, sisulise käsitluse, metodoloogia ja vormistamise viimistlemisel. Samuti on aine eesmärk anda üliõpilasele kogemus oma seisukohtade ja ideede konstruktiivsel esitlemisel, teaduslikus diskussioonis osalemises ning oponeerimisel.
Kursuse edukal läbimisel üliõpilane:
-	oskab otsida oma magistritöö kirjutamiseks vajalikke allikaid ja neid kriitiliselt hinnata;
-	tunneb õigusteaduskonna üliõpilastööde vormistamise nõudeid ja järgib neid oma magistritöö koostamisel;
-	viitab korrektselt teiste autorite töödele, oskab vältida plagiaati;
-	tutvustab sisuka ning põhjaliku suulise ettekande kauduoma magistritööd, kasutades selleks asjakohast esitlustarkvara;
-	oponeerib konstruktiivselt ja akadeemilise stiili nõudeid järgides  kaasüliõpilase magistritöö kavandit;
-	rakendab eeldusainete käigus omandatud teadmisi teaduslikus diskussioonis kaasüliõpilastega; 
-	põhjendab oma seisukohti õigusteaduslike argumentidega; 
-	hindab kriitiliselt oma tugevusi ja nõrkusi teadustöö koostamisel ning kavandab teadlikult ja otstarbekalt magistritöö kirjutamise protsessi
