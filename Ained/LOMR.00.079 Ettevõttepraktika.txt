Üliõpilase, ettevõtte ja ülikooli vahel sõlmitakse kolmepoolne praktika leping, mille raames:
1. Toimub üliõpilastele Eesti biotehnoloogiaettevõtete, nende teadus- ja majandustegevuse, tutvustamine;
2. Toimub üliõpilastele ettevõttes kasutatavate meetodite ja töövõtete õpetamine kaasates üliõpilasi ettevõtte tehnoloogilistesse protsessidesse;
3. Toimub varem õpitu kinnistamine andes üliõpilastele võimaluse osaleda ettevõtte töös ning täita lihtsamaid ülesandeid tehnoloogilise protsessi ahela ühes või mitmes lülis.
4. Üliõpilane kirjutab praktika aruande, kus annab praktikabaasiks olnud ettevõttest ülevaate, analüüsib oma osa ettevõtte töös ja tagasisidestab oma arvamuse, kuidas praktika toetas tema õpinguid.
5. Esitleb suuliselt oma praktikakogemust komisjonile, andes tagasisidet ka õppeprotsessi etektiivsemaks muutmiseks, et vastata paremini tööturu vajadustele.
Õpitaval erialal omandatud teoreetiliste teadmiste ja praktiliste oskuste rakendamine konkreetses töökeskkonnas väljaspool ülikooli nii Eestis, kui välisriikides, et tagada geenitehnoloogia magistrikava üldeesmärkide saavutamine, anda tudengile teadmised tööturu hetkeseisust ja võimalustest Eestis ja välismaal.
Praktika läbinu üliõpilane:
1. On kursis praktika toimumiskohaks oleva biotehnoloogia ettevõtte teadus- ja majandustegevusega ja oskab seda kirjeldada ning analüüsida. 
2. Oskab rakendada omandatud teoreetilisi teadmisi ning valitud suunal kasutatavaid peamisi uurimismeetodeid biotehnoloogia firmades konkreetsete tööülesannete läbiviimiseks. 
3. Suudab töötada erialast kvalifikatsiooni, algatusvõimet, vastutustunnet ning juhtimis- ja meeskonnatöö kogemusi nõudval ametikohal. 
4. Oskab koostada kirjalikku aruannet tehtud töö ja saadud tulemuste süstematiseerimise alusel ning kaitsta tehtud järeldusi avalikul esinemisel.
5. Oskab hinnata oma panust ettevõtte töösse ning hinnata kuidas tema eelnevad õpingud toetavad tema tööd ettevõttes
6. Suudab anda tagasisidet õppeprotsessi muutmiseks, et muuta antavat haridust tööturu vajadustele rohkem vastavaks.
