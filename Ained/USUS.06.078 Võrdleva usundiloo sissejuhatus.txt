Õpitakse süvendatult tundma religiooniloo alusteooriat (religiooni mõiste, usu mõiste, metodoloogia ja metoodika alused, allikate jaotus, religioonide liigitamine ja süstematiseerimine) ja tähtsaid  religiooni tekkekoolkondi (evolutsionism,  difusionism, biologism, marksism, süvapsühholoogia, prantsuse sotsioloogiakoolkond, etnopsühholoogia, funktsionalism, strukturalism). Seejärel õpitakse tundma ürgusundi tunnusjooni, väe-, hinge-  ja surnukujutlusi esiaja usundites ja tänapäeva traditsionaalkultuuride usundite tunnusjooni Põhja-Ameerika indiaanlaste või Austraalia pärismaalaste näitel.
Üliõpilane saab ülevaate võrdleva usundiloo ajaloost, peamistest teooriatest ja põhimõistetest.
Üliõpilasel on süsteemsed teadmised võrdleva religiooiniteaduse põhimõistetest, tähtsamatest teooriatest ja uurimismeetoditest.  Ta oskab neid teadmisi seostada religiooniteaduse laiemas kontekstis ning rakendada võrdleva religiooniloo ainete edasisel õppimisel.
