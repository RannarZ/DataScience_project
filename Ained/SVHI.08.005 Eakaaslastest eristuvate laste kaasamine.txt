Läbitavate teemade loetelu:
- Erivajaduste liigid ja neile iseloomulikud tunnused.
- Lapse arengu hindamine ja arengukirjelduse koostamine.
- Eakaaslastest eristuva lapse tunnetus- ja õpioskuste, mängu ning loovuse arendamine.
- Lapse arengu toetamise võimalused rühmas, arengukeskkonna kohandamine ja abivahendite kasutamine õppetöös. Erinevad õpetamismeetodid ja nende kohandamise võimalused, arvestades laste eripäradega.
- Individuaalse arenduskava koostamine ja selle rakendamine.
- Suhtlemine ja suhtlust toetavate vahendite kasutamine.
- Koostöö lapsevanematega, arenguvestlus.
- Koostöö kolleegidega
- Koolivalmiduskaart ja selle täitmine.
Selle kursuse eesmärk on tõsta teadlikkust tuge vajavate laste märkamisel, arenguks soodsa õpi- ja kasvukeskkonna loomisel, õppe- ja kasvatustegevuste planeerimisel ning rakendamisel. Laiendada teadmisi ja oskusi seoses teistest eristuvate laste kaasamisega lasteaiarühmas.
Aine läbinud õppija:
-  teab erivajadustele viitavaid tunnuseid ja märkab õppeprotsessis teistest eristuvat õppijat;
- oskab hinnata lapse üldist arengutaset erinevates valdkondades (varieerides tegevuste raskusastet) ning kirjeldada saadud tulemusi;
- oskab koostada tuge vajavale lapsele individuaalset arenduskava.
- oskab planeerida õpetamist lähtudes rühma laste arengutasemetest ja lisatoe vajadustest;
- oskab luua lasteaias laste arengule soodsat õpi- ja kasvukeskkonda;
- teeb ja väärtustab koostööd kolleegide ja lapsevanematega
