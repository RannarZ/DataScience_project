Kursus annab ülevaate enesejuhtimise põhialustest ning võimaldab saada praktilised oskused järgmistes valdkondades: arenguülesannete seadmine ja oma tegevuse eesmärgistamine, isiklike piirangute leidmine ja ületamine erialases arengus, isikliku professionaalse arengu analüüsimine ja planeerimine, tõhus ajakasutus, emotsioonide juhtimine, stressiga toimetulek ja läbipõlemise ennetamine.
Toetada õppijate enesejuhitud õppimis- ja arenguprotsessi, aidates neil teadvustada oma isiklikke ressursse ja piiranguid õppimise ning erialase arenguga seotud valdkondades, arendades ka eneseregulatsiooni ja ajakasutuse oskusi.
Õppeaine läbinud õppija:
* analüüsib oma vastutust õppimisprotsessis
* analüüsib oma tugevusi ja piiranguid õppijana ning toetub neile õppimisprotsessis ja erialases arengus
* analüüsib oma ajakasutust õppeprotsessis
* teab stressi sümptomeid ja stressi ennetamise viise
* loob võimalusi õppimisprotsessi mõjutavate sisemiste ja väliste teguritega toime tulemiseks
* juhendab rühmatööd, viib läbi seminari ja saab ning annab tagasisidet õpetamisprotsessile
* seab enesele eesmärke ja motiveerib ennast, et ületada takistusi eesmärkide saavutamisel
