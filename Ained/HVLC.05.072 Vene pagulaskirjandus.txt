Loengutes vaadeldakse üldistavalt pagulaskirjanduse protsessi ja fenomeni ning kirjanduse seoseid poliitilise taustaga. Kursus hõlmab lisaks loengutele lugemisseminare, kus analüüsitakse ja arutletakse valitud tekstide üle. Kursusel käsitletakse erinevaid proosa- ja luuleteoseid. Fookuses on Ivan Bunini "Hämarad alleed", Vladimir Nabokovi "Kutse tapalavale", Sergei Dovlatovi "Kompromiss" ja Jossifi Brodski  "Kõneosa".
Anda ülevaade 20. sajandi vene pagulaskirjanduse ajaloost ja probleemistikust. Vene pagulaskirjandust käsitletakse sotsiokultuurilisel taustal, tutvustades põhjalikumalt silmapaistvate kirjanike valitud teoseid.
Aine läbinud üliõpilane
1. on omandanud teadmisi vene pagulaskirjanduse ajaloost ja rahvusvahelisest retseptsioonist;
2. teab ja arutab vene pagulaskirjanduse peamisi žanre ja probleemistikku;
3. oskab analüüsida erinevaid vene pagulaskirjanduse tekste vene ja lääne kultuuriloo kontekstis;
4. on saanud kogemuse kultuuridevaheliste kontaktide analüüsimises.
