Antakse lühiülevaade fotograafia ajaloost. Õpitakse tundma fotokaamera ehitust, tööpõhimõtet ja erinevaid fototehnilisi abivahendeid. Õpitakse kasutama  erineva fookuskaugusega objektiive, erinevat avaarvu ja säriaega, ISO-tundlikkuse ja valge-tasakaalu määramist. Õpitakse kasutama erinevat valgustust, foto kadreerimise, kaadriplaanide, võttenurkade, perspektiivi põhimõtteid. Õpitakse esmaseid digitaalsete fotode töötlemise ja trükiks ettevalmistamise võtteid.
Tutvuda fotograafia põhitõdedega ja õppida rahuldava kvaliteediga pildistama.
Aine läbinud üliõpilane:
- tunneb fotograafia põhitõdesid ja oskab neid praktikas kasutada;
- oskab kasutada fotoaparaadi erinevaid pildistamise režiime;
- tunneb foto komponeerimise esteetilisi ja tehnilisi võimalusi;
- tunneb tootefoto ja tööprotsessi kirjeldava foto spetsiifikat;
- oskab fotol olevat infot lugeda ja tõlgendada, valida fotosid vastavalt informatiivsusele ja kasutusotstarbele;
- on võimeline enda loomingut ja tööprotsesse pildistama.
