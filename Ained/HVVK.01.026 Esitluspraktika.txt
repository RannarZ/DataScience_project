Praktika koosneb kahest osast: vaatluspraktikast (iseseisev rahvakunsti- või käsitöönäituste külastamine ja analüüsimine) ning reaalsete eriala tutvustavate näituste/väljapanekute korraldamisest (soovi korral grupitööna, kuid sel juhul kajastub praktika aruandes iga osalise panus). Võimalikud näitusepaigad selguvad jooksvalt vastavalt osakonnale saabunud ettepanekutele või valib praktikant need ise.
Esitluspraktika eesmärgiks on rahvusliku tekstiili eriala tutvustavate väljapanekute ja näituste ettevalmistamist, eelarvestamist ja korraldamist. Selle üldeesmärgiks on pakkuda tudengile näituse korraldamise kogemusi, mille põhjal hiljem oskab ette valmistada ja läbi viia spetsiaalnäitusi vastavalt kohale ja etteantud teemale.
Praktika edukal läbimisel üliõpilane: 
-oskab koostada väljapaneku või näituse ideelist kontseptsiooni, ülesehitust ning reklaammaterjale (tutvustav tekst, plakat jms); 
-on võimeline valitud eksponaadid näitusekohas kompositsioonireegleid ja esteetilisi vormeleid arvestades üles seadma; tagab esemetele turvalise kinnituse;
-oskab näituse kohta käivat infot koostada ja edastada (osakonna koduleht, sotsiaalmeedia jmt).
-oskab kogu tegevust eelarvestada ja leida vajadusel finantseerijaid
Tudengid teavad/tunnevad ja oskavad käsitleda tööks vajalikke töövahendeid ja on teadlikud töö spetsiifilisusest tulenevate tööohutusnõuetega ja ergonoomiliste töövõtetega.
