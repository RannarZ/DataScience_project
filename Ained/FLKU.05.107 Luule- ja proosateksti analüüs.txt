Kursusel 
*	vaadeldakse luule- ja proosateksti analüüsi lähteteooriaid ja meetodeid ning õpitakse neid praktilises tekstianalüüsis rakendama;
*	pööratakse tähelepanu kirjandusteaduslikele distsipliinidele, mis tegelevad tekstiehituslike küsimustega (poeetika, värsiõpetus, narratoloogia, strukturalism jt);
*	analüüsitakse ja tõlgendatakse peamiselt eesti luulet ja proosat, kirjutatakse luule- ja proosatekstide analüüse (nt luulekogu analüüs ja proosatekste võrdlev essee) ja tehakse seminariettekandeid.
Õpitakse analüüsima luule- ja proosatekste ning kasutama erinevaid kirjandusteaduslikke analüüsimeetodeid.
Luule- ja proosateksti analüüsi kursuse lõpus üliõpilane
*	eristab ja selgitab luule- ja proosatekstidele omaseid poeetikavõtteid ning mõtestab nende tähendust teose (üksikluuletuse, luulekogu, novelli või romaani) kui terviku seisukohalt;
*	rakendab luule- ja proosatekstide poeetikaanalüüsis sobivaid kirjandusteaduslikke mõisteid ja meetodeid;
*	avaldab kultuuriteadliku suhtlemise käigus loetud kirjandusteoste kohta põhjendatud arvamust nii individuaalselt kui ka rühmaarutelus;
*	koostab ja esitab suulise lühiettekande ühe luule- ja ühe proosateksti analüüsi ja tõlgendamise võimalustest, annab tagasisidet kaasõppija ettekandele;
*	kirjutab sobivale tekstianalüüsi meetodile tuginedes nii luulekogu analüüsi kui ka proosateoseid võrdleva essee, analüüsides luule- ja proosatekstide poeetikat, nende kirjandusloolisi taustu ja moraalseid väärtusi.
