Kursuse käigus antakse ülevaade riskikäitumise mõistest, riski- ja kaitsefaktoritest, sekkumistest ja nende efektiivsusest. Lisaks tutvustatakse Eestis tegutsevaid peamisi riskikäitumise ennetamise ja leevendamisega tegelevaid institutsioone ning antakse ülevaade riskikäitumist reguleerivatest õigusaktidest.

Teemad: preventsiooni liigid ja mõisted, tõenduspõhise preventsiooni teooria ja meetodid, alaealiste riskikäitumise võtmeküsimused ja praktilised meetodid, koostöövõrgustikud ennetustöös, sotsiaalne kaasatus, alaealiste komisjon, mõjutusvahendid, kooli- ja kogukonnapõhised sekkumised, terviseedendus, koolivägivald.
Kursuse üldeesmärk on põhiteadmiste omandamine riskikäitumise faktoritest, kaitsefaktoritest ja efektiivsetest sekkumistest ning antud teadmiste rakendamine riskikäitumise hindamiseks, leevendamiseks ja ennetamiseks. Kursusel õpitakse koostama ennetusprogramme erinevatel tasanditel.
Üliõpilane:
1. Teab ja mõistab riskikäitumise mõistet ja tüüpe.
2. Tunneb peamiseid Eestis tegutsevaid riskikäitumise ennetamise ja leevendamisega tegelevaid institutsioone.
3. Tunneb käitumise riskifaktoreid ja kaitsefaktoreid ja oskab neid rakendada juhtumite analüüsimisel.
4. Oskab koostada ennetusprogramme ning rakendada erinevaid meetodeid ennetusvaldkonnas.
