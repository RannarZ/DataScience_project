Kursus on täielikult veebipõhine ja toimub Moodle'i keskkonnas. Kursus on jaotatud 6 mooduliks: sissejuhatus, seadusandlus ja bioohutus, üldpõhimõtted, spetsiifilised patogeenid, iseseisvaks õppimiseks mõeldud materjalid ja teadmiste kontroll. Kursusel on üks foorum kõigi teadete ja küsimuste/vastuste jaoks; arutelu võib algatada igaüks ning kursuse õppejõud üritavad leida lahendusi kõigile küsimustele esimesel võimalusel. Iga mooduli juures on üles pandud kohustuslik õppematerjal.
Kursuse eesmärgiks on anda huvilistele põhiteadmised laboratoorse bioohutuse alal. Kursusel osalemine ei eelda varasemaid teadmisi bioohutuse kohta ning kursus on avatud kõigile huvitatutele.
Kursuse läbimine on eelduseks 2. kategooria bioohutuse taseme (BSL2) laboris töötamisele. Kursuse läbimine võimaldab informeerida terviseametit ja tööinspektsiooni, et töötaja on pädev BSL2 laboris töötama.
Pärast kursuse läbimist:
*	Tunned laboratoose bioohutusega seotud mõisteid ja regulatsioone 
*	Tead BSL2 laboris töötamise üldiseid printsiipe.
*	Omad ettekujutust BSL2 laboris töötamisega kaasnevatest riskidest
*	Võib informeerida terviseametit ja tööinspektsiooni, et töötaja on pädev BSL2 laboris töötama.
