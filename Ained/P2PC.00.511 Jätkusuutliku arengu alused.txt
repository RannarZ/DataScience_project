Jätkusuutliku arengu ja jätkusuutlikkuse mõisted. Jätkusuutlikkuse juhtimine. Maailmavaated ja jätkusuutlikkus. Jätkusuutlikkuse sambad: majanduslik, sotsiaalne, institutsionaalne ja ökoloogiline jätkusuutlikkus. Jätkusuutlikkuse indikaatorid ja indikaatorite raamistikud. Jätkusuutlikkuse analüüs. Jätkusuutlikkuse hindamine. Jätkusuutlik turism: põhimõtted, praktika, programmid, tooted ja teenused. Parimad tavad. Kaasuseuuringud.
Kursus annab põhjalikud teadmised, mis aitavad mõista pikaajalist ökoloogilist, majanduslikku ja sotsiaalset jätkusuutlikku arengut läbi kriitilise ja süsteemse mõtlemise. Kursus käsitleb säästva arengu põhimõtteid, indikaatoreid ja mõju ning jätkusuutliku arengu hindamise viise erinevates süsteemides ja tasanditel ning arendab oskusi probleemide lahendamiseks juhtimise varal.
Õppeaine läbinud õppija:
* mõistab loodus-, sotsiaalsete ja inimressursside jätkusuutliku juhtimise põhimõtteid
* teab jätkusuutlikkuse indikaatoreid ning jätkusuutlikkuse kriitilise hindamise viise erinevates süsteemides ja erinevatel tasanditel konkreetsetel juhtudel
* teab erinevaid lähenemisi jätkusuutlikkusele ja erinevate lähenemiste või paradigmade tagajärgi poliitika kujundamisele
* oskab teha jätkusuutliku arengu kohta otsuseid ja mõista selle mõju ühis- ja keskkonnale
* oskab analüüsida tegelikust elust pärinevaid probleemjuhtumeid, mis jätkusuutlikul arengul ees seisavad
