Kursus "Praktiline motivatsioonipsühholoogia" annab ülevaate olulisematest kaasaegsetest motivatsiooniteooriatest, nende aluseks olevatest empiirilistest uuringutest ja teooriate rakendusest praktikas. Kursusest 50% moodustavad seminarid-praktikumid, kus harjutatakse mitmeid motivatsiooni ja muutust toetavaid käitumuslikke ja kognitiivseid tehnikaid või arutletakse motivatsiooniga seotud praktiliste küsimuste üle.
Õppeaine eesmärgiks on anda ülevaade erinevatest kaasaegsetest motivatsiooniteooriatest ning arendada eesmärgipärast motiveeritud mõtlemist.
Kursuse läbinud üliõpilane:
- teab olulisemaid motivatsioonide teoreetilisi ja empiirilisi lähtekohti ning mõistab nende võimalusi ning piiranguid
- oskab selgitada motivatsioonide ja emotsioonide osa käitumise juhtimises ja regulatsioonis
- oskab rakendada mõningaid motivatsiooni ja muutustega seotud käitumuslikke ja kognitiivseid tehnikaid
