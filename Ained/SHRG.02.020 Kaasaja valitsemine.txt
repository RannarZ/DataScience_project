Kursus teeb ülevaate nn. "uue valitsemise" <i>(new public governance)</i> paradigmast kaasaja demokraatlike ühiskondade valitsemises ning vaatleb selle esilekerkimist võrdlevas perspektiivis traditsioonilise avaliku halduse ja uue haldusjuhtimise mudelitega. Kursuse fookus on suunatud nn. "valitsemise" <i>(governance)</i> perspektiivi tagajärgede uurimisele halduspoliitikate kujundamisel ja elluviimisel. Lisaks loengutele vaadeldakse juhtumianalüüside käigus erinevate nn. "valitsemise" instrumentide kasutusvõimalusi ning nende mõju halduspoliitikate tulemuslikkusele ning demokraatlikule aruandlusele.
Kaasaja valitsemine on magistritaseme kursus, mis annab ülevaate avaliku sektori tomimises toimunud arengutest kaasaja demokraatlikes ühiskondades. Kursus keskendub nn. "valitsemise <i>(governance)</i> paradigma esilekerkimisele ning halduspoliitikate kujundamisele ja elluviimisele keskkonnas, kus avalike probleemidele lahendamine sõltub järjest enam riigi, erasektori ja kodanikeühenduste omavahelisest koostööst.
Kursuse läbinud üliõpilased:
1) omavad ülevaadet avaliku halduse arenguperspektiividest, mis on viinud nn. "valitsetuse" <i>(governance)</i> paradigma esilekerkimiseni;
2) oskavad seletada "valitsetuse" kontseptsiooniga seotud mõisteid;
3) oskavad hinnata "valitsetuse" paradigmaga seotud halduspoliitika instrumente ning tunnevad nende kasutamise võimalusi ja piiranguid;
4) oskavad kriitiliselt hinnata "valitsetuse" instrumentide mõju valitsemise efektiivsusele ja demokraatlikule aruandlusele;
5) on võimelised kavandama, läbi viima ja suuliselt ette kandma võrdleva analüüsi "valitsetuse" teemal.
