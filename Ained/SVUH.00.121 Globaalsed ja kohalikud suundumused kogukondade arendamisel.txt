Õppeaines antakse teadmised globaalsetest suundumustest ning analüüsitakse praktiliste näidete varal nende mõju kogukondade arengule. Kursus annab oskuse süsteemselt mõelda, näha nii erinevate tasandite (makro-meso-mikro) vastastikmõju kogukondade arendamisel kui ka erinevate distsipliinide vastastikkust teineteise täiendamist, et osata seostada erisuunalisi protsesse. 
Õppetöö viiakse läbi interdistsiplinaarselt koostöös inimgeograafide ja majandusteadlastega. Sellise koostöö eesmärk on mudeldada kompleksse ühiskonna keerukust ja erinevate teadusalade läbipõimumist kaasaegse ühiskonna mõistmisel ning teadusalade omavahelisest seotusest tulenevat potentsiaali kogukondade arendamisel.
Kursuse eesmärk on anda teadmised globaalsetest protsessidest ning mõjust kogukondade kestlikule arendamisele.
Aine läbinud üliõpilane:
- teab ja tunneb olulisemaid globaalseid arengutrende ja arengueesmärke;
- mõistab öko-sotsiaalse muutuse teoreetilisi ja praktilisi lähtekohti;
- oskab näha kogukonna tasandil toimuvate protsesside seotust globaalsete arengusuundumustega;
- teab ja tunneb eri tasanditel toimuvate sotsiaalsete protsesside vastastikmõjusid.
