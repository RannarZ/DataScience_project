Õppetöö toimub loengute ja seminaride näol. Õppetöö on keskendunud järgmistele probleemidele: nahahaiguste, migreeni, valu, osteoporoosi, ärevuse ja depressiooni, hingamisteede haiguste, kardiovaskulaarsüsteemi haiguste, seedetrakti haiguste  ja infektsioonihaiguste farmakoteraapia ning toidulisandite kasutamise tõenduspõhisus.
Kursuse esmaseks eesmärgiks on siduda baasfarmakoloogiaalased teadmised terapeutilise kontseptsiooniga, mis baseerub tõenduspõhisel meditsiinil. Kursuse käigus saavad üliõpilased ülevaate enamlevinud haigustest ja nende farmakoteraapiast. Kursusel käsitletakse ka patsientide võimalikku farmakoteraapiaalast nõustamist.
1. Üliõpilane oskab kritiiliselt hinnata ravimi valikut tähtsamate haiguste ravis.
2. Üliõpilane tunneb ravimeid, mis on potentsiaalselt ohtlikud kasutamiseks, lastel, eakatel, raseduse ajal, või neeru-, maksa- või südamehaigetel.
3. Üliõpilane teab tähtsamate ravimite kõrval- ja koostoimeid. 
4. Üliõpilane saab aru, kuidas huvide konfiktid võivad mõjutada ratsionaalset ja objektiivset ravimite kasutamist.
