Üliõpilane valib sobiva praktikakoha, tutvub praktikakoha ja tööülesannetega, koostab praktikaplaani, mis määratleb praktikaülesanded ja tingimused; praktika lõpus koostab üliõpilane praktikaaruande ja toimub vestlus osakonnapoolse praktikajuhendajaga.
Praktika eesmärgid:
- õppida kasutama ja arendada omandatud semiootikahariduse rakendusvõimalusi eri kontekstides töökeskkonnas;
- õppida ja arendada erialaüleseid ehk nn ülekantavaid oskusi (näiteks ajajuhtimise, meeskonnatöö, projektijuhtimise ja suhtlemisoskused) ning kujundada vastavaid hoiakuid;
- arendada oskust õpitut praktikakogemuste põhjal analüüsida ning kriitiliselt hinnata;
- täiustada eneseanalüüsi oskusi ja saada parem ettekujutus nii oma tugevustest kui ka täiendamist vajavatest külgedest.
Praktika sooritanud üliõpilane:
- oskab erialateadmisi ja -oskusi töökeskkonnas loovalt rakendada;
- on arendanud ülekantavaid oskusi töökeskkonnas (näiteks meeskonnatöö, ajaplaneerimine, projektijuhtimine jt);
- analüüsib oma praktilist tegevust enesekohaselt ja -kriitiliselt (eneseanalüüs), püüdes selle käigus lõimida praktikat teoreetiliste teadmistega;
- on arendanud eneseanalüüsi oskusi ja suudab paremini teadvustada nii oma tugevusi kui ka täiendamist vajavaid külgi.
