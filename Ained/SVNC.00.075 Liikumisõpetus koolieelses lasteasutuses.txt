Eelkooliealiste laste kehalise ja motoorse arengu iseärasused. Laste liikumisõpetuse eesmärk, sisu, meetodid ja vormid.  Liikumisõpetus koolieelse lasteasutuse õppekava osana ja selle lõimimine teiste valdkondadega. Meeskonnatöö liikumistegevuste kavandamisel. Baasmotoorika klassifikatsioon ja selle arendamine. Liikumismängud ja nende vajalikkus kehaliste võimete arendamiseks.  Liikumine sisetingimustes- vahendiga ja vahendita võimlemine, loovvõimlemine, laste jooga. Liikumistegevus vabas õhus - loodusliikumine. Spordiüritused ja õppekäigud. Liikumistegevuse eesmärgistamine, kavandamine, organiseerimine ja analüüsimine. Lapse kehalises arengus esinevate probleemide ja nende ennetamise ülevaade. Ortopeedilised häired ja rühivead.
Õppeaine eesmärk on anda ülevaade eelkooliealiste laste liikumisõpetuse tähendusest ja vajalikkusest lasteasutuses. Võimaldada omandada teoreetilised alused ja praktiline kogemus liikumistegevuse läbiviimisel lasteasutuses.
Õppija oskab liikumistegevust eesmärgistada, kavandada, analüüsida ja iseseisvalt läbi viia.  
Õppija oskab liikumisõpetust lõimida teiste õppe- ja kasvatustegevusvaldkondadega.
