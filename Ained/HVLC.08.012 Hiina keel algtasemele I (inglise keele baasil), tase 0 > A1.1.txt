Tänapäeva hiina keele hääldamise ja kirjutamise põhialuste õppimine. Pinyin'i baasil hääldamisharjutused. Hiina kirjamärkide algjoonte ja elementide loogika ning etümoloogia seletamine ja õppimine. Elementaarse suhtluskeele sõnavara ja kõnemustrite õppimine (tervitamine, enda tutvustamine, kontakti loomine, arvsõnad, õppetöö ja huvid, ostmine, jne). Elementaarse süntaksi ja grammatika reeglid.
Tänapäeva hiina (mandariini) kõne- ja kirjakeele aluste omandamine. Kursusel omandatakse: (1) häälduse põhireeglid;  (2) hiina foneetilise alfabeedi (pinyin) kasutamine hiina sõnade kirjutamisel; (3) hiina kirjamärkide (hanzi/kanji) kirjutamise reeglid ja põhimõtted; (4) elementaarne suhtlussõnavara ja kõnemustrid kõnes ja kirjas.
Kursuse läbinud üliõpilased (1) tunnevad hiina keele hääldamise põhimõtteid foneetilise alfabeedi pinyin baasil ning oskavad neid praktikas rakendada; (2) tunnevad hiina kirjamärkide kirjutamise reegleid ja oskavad märke õieti kirjutada; (3) suudavad suhelda hiina keeles kontakti loomise ja elementaarsete viisakusväljendite vahetamise tasemel eri situatsioonides.
