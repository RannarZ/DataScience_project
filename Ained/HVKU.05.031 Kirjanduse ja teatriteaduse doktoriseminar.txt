Erialakirjanduse lugemine ja analüüs; olulisemate lähenemiste ja uurimisküsimuste arutlus;  käimasoleva uurimistöö tutvustus; töös esilekerkivate arengute, teoreetiliste ja praktiliste probleemide ühine arutelu ja lahenduste otsing, kirjalike käsitluste ja kokkuvõtete koostamine, esinemised ja debatid erinevas formaadis ja žanris.
Iseseisva uurimistöö oskuste arendamine; uusimate teooriate ja lähenemiste analüüs ning rakendusvõimaluste hindamine; töös esile kerkinud probleemide identifitseerimine ja lahendamine.  Seminaril käsitletakse uue kirjandus- ja kultuuriteoreetilise teadmuse loomise võimalusi; vaadeldakse kirjandusteaduse suhteid filosoofia, antropoloogia ja muude teadustega ning kirjanduse suhteid teiste kunstide, meediumite ja kultuuripraktikatega; uuritakse fiktsionaalsuse vorme ja funktsioone kutuuris.
Üliõpilased õpivad arutlema erialastel teemadel, algatama ja kavandama uurimustööd, kriitiliselt analüüsima tööga seonduvaid teooriaid, lähenemisi ja meetodeid, püstitama ja sõnastama uurimisküsimusi, identifitseerima probleeme oma ja teiste doktorantide uurimistöös ning pakkuma neile uudseid ja loovaid lahendusi, põhjendama, argumenteerima ja kaitsma oma seisukohti kõnes ja kirjas.
