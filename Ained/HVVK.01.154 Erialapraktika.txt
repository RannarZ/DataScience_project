Erialapraktika sisu (vt allpool) lepib üliõpilane kokku koostöös programmijuhi ja juhendajaga lähtudes oma magistritöö või -projekti teemast ning professionaalsetest huvidest ja vajadustest. Erialapraktikat saab sooritada ka välispraktikana.
Praktika võimalikud alakomponendid on: vaatluspraktika, osalusvaatluspraktika, eksperimentaalpraktika, tehnoloogia menetluspraktika, korralduspraktika, välitööde praktika, esinemispraktika, meistripraktika, meistrikojapraktika, ettevõtluspraktika, tootearenduspraktika jne. Erialapraktika võib kokku panna erinevatest teemadest või vajadusel sooritada terviklikult ühes teemas, kui see on vajalik magistritöö või -projekti hüvanguks.
2020/21 õppekavaversioonil koosneb erialapraktika 3+3+4+5 või 4+4+7 EAP suurustest osadest (aruanded vormistatakse vastavalt mahtudele ja teemadele);
2021/22 õppekavaversioonil koosneb 3+3+4+5 EAP osadest.
Praktika eesmärgiks on suunata üliõpilane iseseisvalt lahendama tulevase magistritöö või -projekti praktilisi probleeme ja eesmärke ning võimaldada tal keskenduda nende pädevuste omandamisele ja harjutamisele, mida praktikapõhine uurimismeetod eeldab.
Üliõpilane on omandanud ja täiendanud magistritöö või -projekti kvaliteetseks teostamiseks vajalikke praktilisi oskusi ning on kujunenud ennastjuhtivaks õppuriks.
