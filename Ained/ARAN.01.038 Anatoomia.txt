Inimese normaalanatoomia käsitleb liikumisaparaadi, siseelundite, ringeelundite, perifeerse- ja kesknärvisüsteemi ehitust, arengut, funktsionaalanatoomiat, annab kolmemõõtmelise ettekujutuse  inimese keha struktuuridest - kudedest, organitest ning nende omavahelistest seostest.  Anatoomiaõpe, mis on eeldus- ja baasaine  paljudele  biomeditsiinilistele ja kliinilistele ainetele,  on vastavuses arstiteaduse uusimate saavutuste ja kõrgete eetiliste standarditega.
Kursuse eesmärgiks on anda üliõpilastele baasteadmisi anatoomias: anatoomia nomenklatuuri omandamine, ülevaate saamine organsüsteemidest, organite normaalsest ehitusest, arengust ja funktsioonist, seoste loomine teiste distsipliinidega. Kursuse läbimisel omandavad üliõpilased esmased kogemused ja praktilised teadmised inimkeha ehitusest vahetul kokkupuutel preparatsiooni kaudu.
Õppeaine läbinud üliõpilane:
1. oskab käsitleda terviklikult inimese organismi, selle osade ehitust seoses funktsiooni ja arenguga
2.	teab inimese loote varajast arenemist ja väärarenguid
3.	teab elundite kuju, struktuuri ja paiknemist elundsüsteemide kaupa
4.	valdab eesti- ja ladinakeelset anatoomianomenklatuuri;
5.    tunneb ära ja orienteerub naturaalsetel preparaatidel ja anatoomilistel mudelitel
