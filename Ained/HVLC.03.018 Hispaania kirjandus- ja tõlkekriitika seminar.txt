Hispaaniakeelse kirjanduse tõlkimine ja retseptsioon Eestis. Ilukirjanduslike tekstide tõlgete analüüsimeetodid- ja võimalused. Tõlkekriitika. Tõlkijapooetika ja tõlkemeetodi väljaselgitamine, tõlkelahenduste mõju tõlgitud teksti autori kuvandi kujunemisel vastuvõtvas kultuuriruumis. Peamised tõlketeoreetilised sõlmpunktid ja tõlkeuurimuse eesmärgid.
Tõlkimise ajalugu hispaaniakeelses kultuuriruumis.
Tõlkimise ja retseptsiooniga seotud küsimused Federico García Lorca, Jorge Luis Borgese, Gabriel García Márqueze, Julio Cortázari ja teiste hispaania keelest tõlgitud autorite näitel.
Õppeaine eesmärgiks on tutvustada hispaaniakeelse kirjanduse ja selle retseptsiooni (uurimused, kriitika, tõlked jne) uurimise võimalusi.
Õppeaine läbinud üliõpilane omab ülevaadet hispaaniakeelse kirjanduse retseptsioonist Eestis ja mujal, oskab analüüsida kirjandusteose ajaloolis-kultuurilist konteksti ja selle retseptsiooni lähte- ja vastuvõtvas kultuuris (käsitlused, kriitika, tõlked, tõlkekriitika jne).
