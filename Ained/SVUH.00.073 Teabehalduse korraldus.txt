Tutvutakse dokumendihalduse teoreetiliste probleemide ja praktiliste lahendustega asutuse või organisatsiooni dokumendi- ja dokumendihaldussüsteemi loomisel. Käsitletakse funktsioonide ja protsesside analüüsi meetodeid ning tehnikaid, koostatakse protsessiskeeme. Analüüsitakse dokumendihaldussüsteemide funktsionaalsusnõudeid. Käsitletakse metaandmete kasutamise temaatikat dokumentidel ning dokumendihaldussüsteemis. Käsitletakse dokumendihaldustarkvara kasutuselevõtuga seotud projektijuhtimist.
Kujundada süvendatud teadmised dokumendihalduse korraldamisest organisatsioonis. Omandada praktilised kogemused organisatsiooni dokumendihalduse alusdokumentide ja dokumendisüsteemi loomiseks ning dokumendihaldussüsteemi kasutamiseks.
Õppeaine läbinud üliõpilane:
1) töötab välja organisatsiooni dokumendisüsteemi;
2) oskab dokumendisüsteemi seostada asutuse või organisatsiooni teiste infosüsteemidega;
3) analüüsib asutuse tegevust ja toiminguid dokumenteerimise seisukohast, tunneb vastavaid analüüsimeetodeid ja oskab neid valida;
4) oskab koostada dokumendihalduse alusdokumente, seahulgas dokumentide liigitusskeemi;
5) oskab dokumendihaldusprotsesse siduda asutuse või organisatsiooni tugi- ja põhitegevusprotsessidega;
6) tunneb elektroonilise dokumendihaldussüsteemi funktsionaalsusi ja nende rakendamist dokumendihalduse korraldamisel;
7) oskab valida metaandmeid.
