Loengukursustes käsitletakse keemiliste ja füüsikaliste protsesside 
kõige üldisemaid seaduspärasusi: soojusefekte ja tööd, protsessi 
isevoolu kulgemise ja tasakaaluoleku termodünaamilisi tingimusi, faaside 
tasakaalu ja faasiliste üleminekute seaduspärasusi. Vaadeldakse molekulaarsete lahuste 
moodustumise tingimusi ja omadusi.
Loeng annab teoreetilise baasi keemiliste protsesside termodünaamiliste seaduspärasuste mõistmiseks.
Kursuse läbinud üliõpilane
*	Tunneb ideaalsete ja reaalsete gaaside omadusi ja oskab reaalsete gaaside ning vedelike käitumist seletada van der Waalsi olekuvõrrandi alusel.
*	Tunneb termodünaamika seadusi ja olekufunktsioone ning oskab kasutada termodünaamilisi suurusi erinevate süsteemide kirjeldamiseks.
*	Tunneb keemilise tasakaalu ja faasilise tasakaalu termodünaamilist tagapõhja.
*	Tunneb lihtsate keemiliste reaktsioonide diferentsiaalseid ja integraalseid kiirusevõrrandeid ja oskab matemaatiliselt kirjeldada mõningate keerukamate reaktsioonide seaduspärasusi (jadareaktsioon, pöörduv reaktsioon, paralleelne reaktsioon, statsionaarse kontsentratsiooni meetod).
*	Tunneb reaktsiooni järgu ja kiiruse määramise meetodeid (sh algkiiruste meetod ja järgu vähendamise meetod) ning oskab eksperimentaalse kineetilise võrrandi alusel ennustada reaktsiooni mehhanismi.
*	Tunneb aktiivse vaheoleku teooria põhialuseid. 
*	Oskab kirjeldada faaside tasakaalu ja analüüsida ühe-, kahe- ja kolmekomponentsete süsteemide olekudiagramme.
*	Oskab kirjeldada ideaalsete ja mitteideaalsete molekulaarsete lahuste omadusi.
*      Oskab ülesannete lahendamisel kasutada tabelarvutusprogramme nii arvutusteks kui ka graafikute koolstamiseke.
