Antakse ülevaade biosemiootika tänapäevastest probleemidest: semioosi mehhanismid, semioosi tüpoloogia, bioloogiliste märgisüsteemide struktuur. Vaadeldakse ka biosemiootika metodoloogilisi küsimusi, sealhulgas metafüüsiliste ja teaduslike lähenemiste vahekorda semiootika ajaloos seoses biosemiootika kujunemisega. Süvendatud käsitlus mõnedest biosemiootika osadest. Uuemate biosemiootika alaste uurimistulemuste tundmaõppimine.
Antakse ülevaade biosemiootika keskse tähtsusega uurimustest ja praegusaegsest olukorrast maailmas, samuti biosemiootika tänapäevastest probleemidest ja diskussioonidest. Tutvutakse biosemiootika rakendusvõimalustega.
Omandatakse süstemaatiline ülevaade biosemiootika peamistest diskussioonidest, klassikalistest tekstidest ning praegusaegsetest uurimissuundadest. Omandatakse oskus näha biosemiootilisi aspekte oma uurimistöös ja erinevate semiootikaharude juures, samuti analüüsida biosemiootiliste ideede arengut. Täiustatakse akadeemilise esinemise ja kirjutamise oskusi.
