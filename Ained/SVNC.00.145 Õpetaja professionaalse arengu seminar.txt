Kursusel lähtutakse tudengite arengu vajadustest ja soovidest. Ühise arutelu tulemusena valitakse arenguprojektiks teema, misjärel asutakse valitud probleemi lahendama. Tudengid viivad läbi valdkonna analüüsi, planeerivad tegevusi ja viivad ellu ühisprojekti, mille tagajärjel on toimunud reaalne muutus ja teadvustatud õppimine.
Arenguseminar tegeleb ka tudengite isiklikke õpivajaduste kaardistamise, analüüsi ja arengu toetamisega. Vajadusel kaasatakse külalislektoreid, tehakse õppevisiite ja väljasõite.
Kursuse eesmärgiks on toetada tudengeid omandamaks teadmisi ja oskusi, mis on vajalikud magistriprogrammi läbimiseks ning õpetajakutse omandamiseks. Lisaks sellele on kursuse eesmärgiks tagada toetav õpikeskkond, mis aitab kaardistada üliõpilaste isiklikke õpivajadusi, analüüsida õppimiskogemust ja viia ellu ühine uurimisprojekt.
Õpetaja professionaalse arengu seminari edukalt läbinud üliõpilane:
- Kavandab enda õppimisprotsessi;
- Reflekteerib isikliku õppimiskogemuse üle;
- Suhtleb rühmakaaslastega saavutamaks ühiseid eesmärke ja osalemaks efektiivselt grupitöös;
- On koos rühmakaaslastega planeerinud, ellu viinud ja analüüsinud ühisprojekti.
- Mõistab õpetajakutse eripärasid ning õpetajakutsele esitatavaid nõudeid ja ootusi;
- Mõtestab, analüüsib ja reflekteerib oma erialast pädevust; 
- Määratleb enesearendusvajadusi ja kavandab tegevusi oma arengueesmärkide saavutamiseks, lähtudes elukestva õppe ja pideva kutsealase arengu põhimõtetest.
