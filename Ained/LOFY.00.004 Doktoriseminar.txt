Ettekannete koostamine ja nendega esinemine teaduslikel seminaridel ja konverentsidel. Töö arvestamise põhimõtted on järgmised: 
* Kuni 12 EAP-d saab doktorant ühest regulaarselt toimuvatest seminaridest.
Ühes semestris on võimalik saada maksimaalselt 3 EAP, väiksemas mahus toimuvatelt seminaridelt saab punkte proportsionaalselt vähem. Seminaris nõutakse semestris minimaalselt 60% kohalolekut pluss ettekanne, ainult ettekanne annab 1 EAP.
* Minimaalselt 6 EAP-d saab doktorant ettekannetest/konverentsidest väljaspool instituuti. Kusjuures:
1. Ise ette kantud suuline ettekanne rahvusvahelisel konverentsil (võib toimuda ka Eestis), tõestatud ETISes 3.1, 3.4, 5.1 või 5.2 kategooria kirjatükiga - 3 EAP.
2. Posterettekanne rahvusvahelisel konverentsil, kui doktorant on ise postri kõrval seisnud, tõestatud ETISes 3.1, 3.4, 5.1 või 5.2 kategooria kirjatükiga - 1 EAP.
3. Ise ette kantud suuline ettekanne doktorikooli üritusel (konverents, seminarid vms) - 1 EAP.
4. Posterettekanne doktorikooli üritusel (konverents, seminarid vms), kui doktorant on ise postri kõrval seisnud - 1 EAP
5. Eestisisesed uurimisasutusevälised ettekanded, mis ei kuulu punkti 1. ega 2. alla - 1 EAP.

ÕISis doktoriseminarile registreeruma ei pea, ainepunktid LOFY.00.004 doktoriseminari eest kannab ÕISi aine vastutav õppejõud doktorandi iga-aastase atesteerimise eel. 
Küll aga peab doktorant kõigist oma ainepunkti-väärilistest tegevustest vastutavat õppejõudu e-kirjaga teavitama, sh esitama viited konverentside programmidele, kus doktorant esinejana või postri esitajana kirjas on.
Doktorant omandab erialase teaduskommunikatsiooni kogemuse.
Kursuse edukalt läbinud doktorant: 
- oskab analüüsida kriitiliselt enda ja teiste teadustöö tulemusi, 
- oskab kasutada iseseisva professionaali tasemel erialast teaduskeelt,
-  suudab tutvustada oma teadustulemusi sama eriala spetsialistidele, 
-  suudab tutvustada oma tulemusi laiemale teadusüldusele.
