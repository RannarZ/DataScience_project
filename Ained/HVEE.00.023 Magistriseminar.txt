Tutvutakse keeleteaduse aktuaalsete probleemidega, tutvustatakse oma uurimistöö teoreetilist tausta ja uurimistulemusi nii kirjalikus kui suulises vormis; retsenseeritakse üksteise töid ja arutletakse nende üle.
Magistriseminari eesmärgiks on omandada uurimistöö kavandamise, tegemise, vormistamise ja esitamise ning teadusliku arutelu põhialused. Seminar toetab magistritöö valmimist.
Üliõpilane oskab planeerida ja läbi viia uurimistööd, leida tööga seotud varasemaid uurimistöid ning oskab neid töös kasutada; oskab kasutada viitehaldusprogramme; suudab luua akadeemilist teksti ning tutvustada oma tööd suulise ettekande vormis.
