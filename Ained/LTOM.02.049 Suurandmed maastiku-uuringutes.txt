Ülevaatekursus maastikuökoloogias ja loodusgeograafias kasutatavatest suurandmete analüüsi meetoditest, mis leiavad rakendamist erinevates ökosüsteemi- ja maastikuuuringutes (nt. turbulentse õhuvoolu meetodi andmeanalüüs kasvuhoonegaaside uurimisel, mullas süsiniku ja toitainete ringet kontrollivate mikroorganismide geeniandmete analüüs). Tüüpiliste ülesannete praktiline läbiproovimine, kasutades R, MatLab ja kaugseire andmete töötlemise tarkvara.
Saada ülevaade kaasaegsest maastiku aineringete uuringuteks kasutatavatest suurandmete analüüsimeetoditest ning sooritada rida praktilisi harjutusi valitud meetodite paremaks omandamiseks ja kasutuskogemuste saamiseks.
Õppeaine edukalt läbinud üliõpilane omab süsteemset ülevaadet maastikuuuringutes kasutatavate suurandmete analüüsi põhilistest ideedest ning lihtsamatest meetoditest tüüpiliste ülesannete lahendamisel. Tal on niisuguste ülesannete praktilise lahendamise kogemus levinuma andmetöötluse tarkvaraga.
