Kursuse käigus õpitakse, mis on fülogenees ja kuidas konstrueerida fülogeneesipuid erinevatest algandmetest. Tutvutakse fülogeneesipuude rakendustega ökoloogias ja evolutsioonis (nt. fülogeneetilised võrdlevad meetodid, koosluste fülogeneetika). Kursus hõlmab ka arvutipraktikume, mille käigus töödeldakse fülogeneesipuude andmeid ja kasutatakse fülogeneesipuid praktilistes teadusküsimustes. Andmete töötlemiseks kasutatakse programmi R, mistõttu selle programmi oskamine tuleb kasuks, ei ole aga eelduseks kursusel osalemisel. Toimuvad ka seminarid, mille jaoks üliõpilased loevad fülogeneetika-alast teaduskirjandust ning peavad ettekande, hinnates kriitiliselt loetud artiklis kasutatud meetode ja saadud tulemusi.
Kursuse eesmärgid on: (1) Anda ülevaade fülogeneetikast, (2) tutvustada fülogeneesipuude rakendusi ökoloogias ja evolutsioonis, (3) suunata arutlemist asjakohastel teemadel uusima teaduskirjanduse abil ning õpetada kasutama fülogeneetika-alaseid arvutiprogramme.
Üliõpilased oskavad töödelda fülogeneesipuid ning rakendada neid ökoloogilistes ja evolutsioonilistes teadusküsimustes. Areneb ka teaduskirjanduse põhjal ettekannete pidamise oskus ning õpitakse kasutama fülogeneetika-alaseid arvutiprogramme.
