Aine annab põhiteadmised näo-lõualuude periostiidist, osteomüeliidist,  abststsessidest ja flegmoonidest. Käsitletakse nende haiguste etiopatogeneesi, kliinilist pilti, diferentsiaaldiagnostikat ja ravi. Üliõpilane õpib diagnoosima neid haigusi. Praktikumides tutvutakse kirurgia osakonna ja polikliiniku tööga. Õpetatakse tuimastuse meetodeid ja hammaste ekstraktsiooni instrumente ja metoodikat. Üliõpilane teeb iseseisvalt kliinilist tööd, analüüsib igat oma tööd praktikat juhendava õppejõuga, tagasisidestatud protseduurid kannab oma e-portfooliosse.
Õpetada mõistma näo-lõualuude piirkonnas esinevate haiguste etiopatogeneesi, diagnostikat, erinevaid ravivõimalusi; teadma ja oskama valutustamismeetodeid, hammaste eemaldmist hambagruppide kaupa, tüsistuste vältimist.
1) teab arstlikku deontoloogiat
2) teab näo-lõualuude piirkonna anatoomiat, erinevate hammaste anatoomiat nii üla- kui alalõuas
3) teab näo-lõualuude piirkonna haiguste tunnuseid, eripära, seoseid teiste meditsiinidistsipliinidega
4) teab tuimastusliike, - vahendeid ja meetodeid üla- ja alalõuas ning   koljupõhimikul
5) teab tüsistusi tuimastuse tegemise ajal ja pärast seda. Oskab diagnoosida šokiseisundit ja tunneb selle ravipõhimõtteid
6) teab hammaste eemaldamist erinevates hambagruppides üla- ja alalõuas
7)  teab atüüpiliste ekstraktsioonide näidustusi ja üldpõhimõtteid
8) teab tüsistusi hamba eemaldamise ajal ja pärast seda, nende diagnostikat, profülaktikat ja ravi
9) teab erinevaid antibiootikumiklasse ja nende rakendamist
10) oskab patsienti uurida ja saadud informatsiooni põhjal koostada raviplaani
11) oskab teostada limaskesta lõiget mäda väljutamiseks
12) oskab nõustada patsienti protseduuri järgselt ja väljastada retsepti antibiootikumidele
13) oskab eemaldada igemest väljaulatuva krooniga hammast
