Magistrieksam koosneb kahest osast:
1) Teoreetiline osa: kirjalik test ja ühe juhtumi või ülesande lahendamine, millega kontrollitakse üliõpilase teoreetilisi teadmisi õpetajakoolituse kutseõpingute alusmooduli  raames.
2) Praktiline uurimuslik osa, millega üliõpilane tõendab oskusi kutsetööks ja kutsetöös esineda võivate probleemide teadus- ja tõenduspõhiseks lahendamiseks. Üliõpilane koostab uurimuse (tegevus- või arendusuuringu) vastavalt lõpueksami praktilise osa kirjutamise ja vormistamise juhendile (moodles). Tegevusuuringu puhul on eelduseks, et üliõpilane töötab koolis või on õpetajakoolituse õpingute raames põhipraktikal.
Suunata üliõpilast erialase, pedagoogilise või didaktilise probleemi uurimisele, töö käigus leitavale lahendusele või oluliste järelduste tegemisele toetudes adekvaatsetele meetoditele ja allikatele.
1) oskab rakendada omandatud teadmisi erialaste või pedagoogilismetoodiliste probleemide sõnastamisel ja vastavate uuringute planeerimisel ja läbiviimisel;
2) tunneb pedagoogika põhimõisteid, olulisemaid teooriaid ja käsitlusi ning uurimismeetodeid;
3) oskab leida ja analüüsida erialast infot (ka võõrkeelset) ning seostada oma uurimusega;
4) oskab oma mõtteid arusaadavalt presenteerida, oponentidega diskuteerida ja oma argumenteeritud seisukohti kaitsta;
5) oskab adekvaatselt hinnata oma töö tulemusi ja näha võimalusi jätkuõppeks.
