Gastroenteroloogia moodustab ühe osa sisehaiguste õppeainest. Gastroenteroloogia õppetsüklis  antakse teoreetilised teadmised seedeelundite sh maksa- ja sapiteede haiguste kohta - õpetatakse seedetraktihaigete käsitlust ja diagnostiliste ja diferentsiaaldiagnostiliste probleemide lahendamist. Õppetsüklis arutatakse haigusjuhte igapäevaelust  diagnoosimise ja ravi põhimõtteid järgides.
Sisehaiguste ühe eriala - gastroenteroloogia - õpetamise eesmärgiks on anda teadmised erialast tasemel, mis on vajalikud töötamiseks arstina. Gastroenteroloogia õpetamisel antakse ülevaade seedeelundite enamlevinud haigustest - etioloogiast, patogeneesist, diagnoosimisest, eritusdiagnoosist ja ravi põhimõtetest.
Gastroenteroloogia kursuse läbinud üliõpilased:
1) on omandanud teoreetilised teadmised seedeelundite haiguste esinemisest, etioloogiast, patogeneesist, diagnoosimisest ja ravist;
2) omavad piisavalt teadmisi ja oskusi seedeelundite haigustega haigete uurimisel;
3) oskavad seedeelundite haigusi diagnoosida ning püstitada eristusdiagnoose;
4) tunnevad seedeelundite haiguste ravi ja jälgimise põhimõtteid.
