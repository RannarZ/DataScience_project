Tutvustatakse signaalide ja süsteemide kirjeldamise põhimõisteid nagu spekter, sageduskoste, impulsskoste, moduleerimine, tagasiside, filtreerimine jt.
Õppeainega omandatakse teoreetilised põhiprintsiibid ja -mõisted, mis on kõikvõimalike signaalide ja mõõte- ning katseandmete analüüsi ja töötluse meetodite aluseks. Omandatakse oskus neid kasutada nii mitmesuguse elektroonika- ja telekommunikatsiooni-alase riist- ja tarkvara funktsioneerimise mõistmiseks või projekteerimiseks, kui ka oma teadmiste süstematiseerimiseks füüsika matemaatilistes meetodites.
Kursuse edukalt läbinud üliõpilane:
* Teab elementaarsignaale, oskab liigitada signaale ja süsteeme nende omaduste alusel.
* Tunneb ja oskab kasutada Fourier' pöörde omadusi ning tüüpsignaalide (Gaussi, Lorentzi kõver, jt) Fourier' kujutisi signaalide ja süsteemikostete teisendamiseks ajaesitusest sagedusesitusse ja vastupidi..
* Teab diskreetimisteoreemi ja oskab kasutada sellest tulenevaid järeldusi.
* Oskab kasutada diskreetset Fourier' teisendust (FFT algoritmi implementatsioone).
* Teab erinevaid filtrite tüüpe.
* Oskab iseloomustada tagasisidega süsteeme.
