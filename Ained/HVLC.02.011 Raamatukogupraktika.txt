Praktika sooritatakse Tartu Ülikooli raamatukogus, selle käigus tutvutakse esmalt raamatukogu kõigi osakondade tööga, keskendudes seejärel tööle vanaraamatu- ja arhivaalidega; tööpraktika hõlmab vanaraamatu ja arhivaalide käitlemise, hoiu ja kirjeldamise elementaarsete oskuste omandamist ja rakendamist, samuti omandatakse elementaarsed konserveerimise ja parandamise oskused. Koormuse, tegevuste ja ajakava osas lepitakse täpsemalt kokku parktika alguses.
Raamatukogupraktika käigus omandatakse ettekujutus raamatukogu tööprotsessidest tervikuna, keskendudes tööle haruldaste ja vanade raamatute, käsikirjade ning arhivaalidega. Eesmärgiks on pakkuda võimalust kasutada oma keeleoskust või teadmisi aja- ja kultuuriloost raamatukogutöös, seeläbi kujundada ja kinnistada tööelus vajalikke teadmisi ja pädevusi ning luua seoseid omandatud teadmiste ja nende rakendusvõimaluste vahel.
Praktika sooritanud üliõpilane:
rakendab erialateadmisi töösituatsioonis, arvestades raamatukogutöö eripära; 
on omandanud uusi teadmisi oma erialal vajalikest andmebaasidest ja kataloogidest ning raamatute ja arhivaalide käitlemisest, mis põhinevad läbitud praktikal, ning oskab neid rakendada; 
analüüsib oma tegevust eriala praktiliste tööalaste probleemide lahendamisel; 
omab konkreetsete tööülesannete ja tegevusplaani täitmise kogemust, reflekteerib oma tööprotsesside üle ning oskab oma tegevuse käigus saavutatut konstruktiivselt hinnata.
