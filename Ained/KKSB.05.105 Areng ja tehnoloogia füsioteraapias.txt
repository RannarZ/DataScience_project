Aine käigus antakse ülevaade patsiendikesksest interdistsiplinaarsest ja ohutust füsioteraapia teenuse pakkumisest. Arutletakse tervishoiusüsteemi rahastusvõimaluste ja teenuse kättesaadavuse kui ka erapraksise eripärade üle. Tutvutakse kaasaegsete tehnoloogiliste abi- ja rehabilitatsioonivahenditega. Arendatakse üliõpilase digipädevust, meeskonnatöö ja esinemisoskust, sh oskust luua uusi ideed ning neid tutvustada.
Aine õpetamise eesmärk on anda ülevaade füsioteraapia, taastusravi ja rehabilitatsiooni valdkonna arenguvõimalustest, sh erinevatest tehnoloogilistest meetoditest, innovaatilistest ja patsiendikesksetest lähenemistest ning karjäärivõimalustest.
Aine läbinud üliõpilane:
1. määratleb, kas tema poolt pakutav füsioteraapia teenus on patsiendikeskne ja ohutu;
2. analüüsib kohalike ja globaalsete tegurite mõju tema poolt pakutavale füsioteraapia teenusele
3.  teab üldisi ja erialaseid tervishoiusüsteemi rahastusvõimalusi;
4. omab ülevaadet taastusravi ja rehabilitatsiooni teenuste kättesaadavusest ja telerehabilitatsioonist
5. mõistab erapraksises töötamise erinevaid aspekte, sh teab erapraksises kasutatavaid digilahendusi
6. on kursis kaasaegsete tehnoloogiliste rehabilitatsiooni- ja abivahendiga
7. demonstreerib innovatiivsust ning oskab luua uusi ideid
8. oskab kasutada digivahendeid ja keskkondi nii õppetöös kui ka erialases töös, sh sisuloomeks
9. omab meeskonnatöö oskust ning oskab luua strateegilisi partnerlusi
10. mõtestab karjäärivõimalusi füsioteraapia valdkonnas
