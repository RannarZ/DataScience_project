Analüütilise keemia praktikum algajatele. Fookuses on anda tudengile praktilised kogemused erinevate lihtsamate keemiliste analüüside läbiviimiseks. Metroloogilised aspektid on kursusesse kaasatud.
Toetada loengus omandatut teooriat praktiliste oskustega. Pakkuda võimalust omandada alusteadmised töötamisest analüütilise keemia laboris. Toetada õppijate suulise eneväljendusoskuse arengut. Õppija arendab keemiliste analüüside läbiviimisega vajalikke õpioskusi (vajalikud töövõtted ja andmetöötlusoskused).
Tudeng teab:
*	Gravimeetrilise ja tiitrimeetrilise analüüsi põhimõtteid ja rakendusi;
*	keemilise analüüsi prooviettevalmistuse põhimõtteid; 
*	lihtsamate instrumentaalanalüüsi meetodite põhimõtteid.
Tudeng on võimeline:
*	korrektselt kasutama põhilisi töövahendeid analüütilise keemia laboris (kaalud, pipetid, büretid, kolvid, magnetsegajad jne);
*	viima läbi kaalumist ja valmistama lahuseid korrektselt;
*	viima läbi põhilisi prooviettevalmistuse etappe
*	viima läbi lihtsamat keemilist  analüüsi (ka instrumentaalmeetoditel, koostama mõõtmiste kohta protokolli ja arvutama saadud mõõtmiste alusel tulemusi.
