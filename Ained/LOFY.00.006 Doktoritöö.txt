Doktoritöö koostamine ja kaitsmine (füüsika, keskkonnafüüsika, materjaliteadus).
Doktorandi teadustöö toimub individuaalplaani alusel, mis on koostatud koostöös juhendajaga.
Kontrollivorm: Atesteerimine igal õppeaastal, dissertatsiooni kaitsmine.
Doktorandi teadustöö eesmärgiks on omandada uurimistöö planeerimise, läbiviimise ja tulemuste esitamise oskused ja tehnikad. Teadustöö tulemusena valmib iseseisev uurimus, milles on esitatud konkreetse teadusvaldkonna olulise ühe või mitme probleemi argumenteeritud originaalne lahendus ja mis eeldab vähemalt kolme uurimusliku artikli avaldamist oma eriala juhtivates rahvusvahelise levikuga väljaannetes.
Kursuse edukalt läbinud doktorant:
- valdab erinevaid füüsika või materjaliteaduse valdkonna uurimismetoodikaid (nii eksperimentaalseid kui teoreetilisi),
- on suuteline rakendama oma teadmisi füüsika või materjaliteadusealaste uurimistööde läbiviimisel ja planeerimisel,
- on suuteline töötama rahvusvahelises töökeskkonnas,
- oskab formuleerida füüsika või materjaliteadusealaseid uurimisküsimusi ja leida võimalused neid lahendada.
- oskab algatada ja kavandada uurimis ja arendustöid,
- suudab kriitiliselt hinnata füüsika või materjaliteaduse alase uurimis/arendustöö potentsiaalset tulemit,
- julgeb kahelda seni saavutatud teadustulemustes, oskab neid vajadusel ümber hinnata, uuesti formuleerida ja/või laiendada,
- omab juhtimis- ja meeskonnatööoskusi,
- on suuteline langetama strateegilisi otsuseid,
- on võimeline argumenteerima ning osalema erialastes aruteludes nii eesti kui ka inglise keeles, nii kõnes kui ka kirjas,
- on suuteline avaldama oma originaalseid teadustulemusi rahvusvaheliselt eelretsenseeritavates teadusväljaannetes,
- oskab hinnata oma vajadust täienduskoolituse järele ja seda planeerida.
