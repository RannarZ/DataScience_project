Õpe selles aines on moodulipõhine ja üsna eriilmeline alustades patsiendikesksete suhtlemisvõtete meenutamisest ja süvendamisest ning lõpetades konkreetseks patsiendi rolliks vajalike oskuste õppega. Sinna vahele jääb veel nii meediku kui ka patsiendi vestluse süsteemse mõtestamise ja analüüsi ning tagasisidestamise õppimine selleks loodud tõenduspõhise meetodi - MITI (The Motivational Interviewing Treatment Integrity Code) alusel. MITI on sisuliselt nõustaja räägitud jutu kodeerimise süsteem, mis aitab SP rollis olles ära süstematiseerida ja tagasisideme jaoks lahti mõtestada meediku rollis olija patsiendikeskseid suhtlemise võtteid.

Kolm suuremat teemamoodlit on: MI-st lähtuvate patsiendikesksete suhtlemis- ja nõustamisoskuste meelde tuletamine ja arendamine; MITI meetodis orienteerumine; ning vähemalt kahe SP rolli protokollipõhine omandamine. Valdavalt toimub õpe seminari vormis läbi miniloengute ning väikestes rühmades harjutamiste ja arutelude. Aine põhisooritus on SP'i rollis aines Patsiendikeskne suhtlemine osalemine.
Aine eesmärgiks on valmistada ette meditsiinivaldkonnas läbiviidavasse õppetöösse kaasatavaid standardiseeritud patsiente. Aine on ennekõike suunatud arstiteaduskonna Patsiendikeskse suhtlemise aine läbinud õppijatele, aga ka teiste erialade, sh psühholoogia Suhtlemise aluste kursuse läbinud õppijatele.
*	tunneb motiveeriva intervjueerimise (MI) vaimsust ja protsesse; 
*	teab, kuidas jagada infot MI-le kohasel viisil ning oskab eristada sobivaid ja mittesobivaid patsiendikeskseid suhtlemis- ja nõustamisoskusi ja neid tagasisidestada MITI-st lähtuvalt;
*	saab aru motivatsiooni, ambivalentsuse, muutuse- ja samaksjäämisjutu, parandamisrefleksi ning ebakõla olemusest ning meediku rollist nende kujunemisel;
*	oskab eritada standardiseeritud patsiendi rollis muutusejuttu ja samaksjäämisjuttu lähtuvalt nõustaja tegevusest ning MITI loogikast;
*	mõistab standardiseeritud patsiendi rolli olemust ja rollipiire ning lähtub standardiseeritud patsiendi rollis etteantud protokollist;
*	oskab anda toetavat tagasisidet lähtuvalt standardiseeritud patsiendi protokollist.
