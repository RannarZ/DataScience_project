Üliõpilane võib praktika sooritada erinevates ettevõtetes ja organisatsioonides (ministeeriumid, ametid, kohalikud omavalitsused, pangad, ülikoolid; OÜ, MTÜ jt.), luua oma ettevõtte, osaleda uurimisgruppide töös või osaleda projektide elluviimisel. Praktika liigi valib üliõpilane vastavalt oma arenguvajadustele ja lähtuvalt õppekava praktika eesmärgist. Praktika juhendajateks on ülikooli poolt praktika koordinaator ja ettevõtte poolne juhendaja.
Praktika ajal lähtub tudeng ülesannetest Moodlis. Praktika üheks oluliseks väljundiks on üliõpilase eneseanalüüs, mille käigus ta toob välja õpitu, oma tugevused ja nõrkused. Praktikajuhendaja (organisatsioonipoolse) tagasiside tema tegevusele on ka praktika kohustuslik osa.
https://sisu.ut.ee/praktikamajanduses/avaleht
Praktika eesmärk on arendada tudengi oskust lahendada õppekava temaatikaga seotud praktilisi probleeme ja rakendada õpingute käigus omandatud teadmisi ja oskusi töökeskkonnas.
Aine läbinud üliõpilane oskab:
*	püstitada endale tööülesandeid ja planeerida aega;
*	rakendada õpingute käigus omandatud teadmisi töö valdkonnas
* 	määratleda ja analüüsida probleeme lähtuvalt oma praktika ülesannete püstitusest;
*	analüüsida enda praktika kogemusi ja hinnata enda arengut.
