1. JOONESTAMISE ALUSED. Joonestusvahendid ja nende valikukriteeriumid. Formaadid, mõõtkavad. Joonise vormistamise nõuded. Normkiri ja kirjanurk. Joonte liigid ja sujuvühendid. Projektsiooni mõiste ja aksonomeetria liigid. Ristprojektsiooni ja kaldprojektsiooni erinevused. Detaili kaks- ja kolmvaade. Interjööri ja eksterjööri joonestamine projekti järgi. Tasapinnaliste kujundite perspektiiv. Geomeetrilised kujundid perspektiivis. Perspektiivi liigid ja konstrueerimine. Lõiked: ristlõiked, lõiked ja osalised lõiked. Kujutised ja nende liigid. Jooniste mõõtmestamine. Ülevaade ehitiste ja palkehitiste joonestamisest CAD-programmidega.
2. AKSONOMEETRIA. Tasapinnaliste kujundite ja geomeetriliste kehade joonestamine ristisomeetrias ja kalddimeetrias. Nõuded eskiisjoonisele. Eskiisi valmistamise etapid; eskiisi vormistamine. Eskiisi järgi tööjooniste valmistamine.
3. JOONISTE KLASSIFIKATSIOON. Eskiis, töö- ja koostejoonis, erijoonised (küte, vesi, kanalisatsioon, ventilatsioon, elekter, datavõrk), tükitabeli mõiste. Kujutiste vabakäeline skitseerimine aksonomeetrias. Tehnilisel joonisel kasutatavad tingmärgid, leppemärgid, lihtsustused. Jooniste vormistamine.
4. EHITUSJOONESTAMINE. Plaanid: asendiplaan, põhiplaan, korruste plaanid, vaated, mõõtahelad, märkteljed. Lõiked, sõlmed, detailjoonised. Põhiplaani eskiis-joonis. Kandekonstruktsioonide (metall-, betoon-, puitkonstruktsioonid) kujutamine joonisel. Tootejoonised. Koostu. Koostejoonised. Lihtsamate ehituslike eskiiside koostamine. Palkkehandi joonised. Ehitusmahu ja palgimäära arvestamine jooniste järgi.
5. JOONESTUSHARJUTUSED. Tutvumine erinevate joonistega ja jooniste lugemisharjutused. Ehituslike tingmärkide joonestamine. Iseseisevad joonestustööd.
Aine eesmärk on anda üliõpilasele joonestamise, joonise lugemise ja ruumilise kujutamise oskus.
Kursuse edukal läbimisel üliõpilane
1.	omab ülevaadet põhilistest joonestusvahenditest;
2.	oskab ruumilisest objektist luua tasapinnalised joonised;
3.	oskab luua isomeetrilisi jooniseid;
4.	tunneb jooniste koostamisel kasutatavaid standardeid ja vormistamise nõudeid;
5.	oskab joonestada mõõtkavas;
6.	oskab jooniseid mõõtmestada;
7.	tunneb perspektiivi liike;
8.	tunneb lõigete ja vaadete kujutamispõhimõtteid;
9.	tunneb ehitusalastel joonistel kasutatavaid tingmärke;
10.	oskab lugeda tööjooniseid;
11.	oskab visandada ehituslikke eskiise;
12.	oskab kasutada ala õppe- ja teatmekirjandust.
