Kahe nädalane kliinilise farmakoloogia tsükkel, mis koosneb iseseisvast tööst ja seminaridest. Seminarides käsitletakse ravimite kliiniliste uuringute metodoloogiat ja analüüsi, kliinilise farmakokineetika ja farmakogeneetika tähtsust ravimite kasutamisel, ravimite kõrval- ja koostoimed, sagedamini esinevate haiguste ravi, ravimite kasutamist patsientide eripopulatsioonides - eakad, lapsed, neeru- ja maksapuudulikkusega patsiendid.
Ravimite ratsionaalse valiku printsiipide ja ravimite ordineerimise oskuste arendamine ja kinnistamine.
Kursuse läbinud üliõpilane:
1. teab ja oskab kasutada kliinilise farmakoloogia ja tõenduspõhise meditsiini teabeallikaid, sealhulgas eelretsenseeritud artiklite andmebaase; 
2. oskab kriitiliselt hinnata tõenduspõhise teabe kvaliteeti, usaldusväärsust, tähendust ja rakendatavust;
3. oskab otsustada farmakoteraapia vajalikkuse üle, püstitada mõõdetava ravieesmärgi, valida ravimirühmade ja ravimite hulgast efektiivseima, ohutuima ning majanduslikult põhjendatuima ravi, hinnata ravimi sobivust konkreetsele patsiendile, kohandada farmakoteraapiat patsientide eripopulatsioonides - lapsed, eakad, neeru- ja maksapuudulikkusega patsiendid, ravimi õigesti välja kirjutada, patsienti ravist teavitada ning ravi jälgida ning selle tulemuslikkust hinnata.
