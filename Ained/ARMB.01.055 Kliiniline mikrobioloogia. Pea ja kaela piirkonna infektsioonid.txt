Suuõõne, pea ja kaela piirkonna sagedasemad mikroorganismid.Mikroobide patogeensus ja virulentsus . Biofilm . Eksogeensed ja endogeensed infektsioonid. Mikroobide ravimresistentsus.  Erinevate infektsioonide mikrobioloogiline diagnostika.. Mädased infektsioonid. Ultseratiivsed haigused suus.Anaeroobsed infektsioonid.Seenhaigused. Viirusnakkused ja nende diagnostika üldised põhimõtted
Õpetada üliõpilastele inimese suuõõne, pea ja kaela bakteriaalsete, viiruslike  ja seenhaiguste klassifikatsiooni,  patogeneesi ning mikrobioloogilise diagnostika, profülaktika ja ravi põhiprintsiipe
Õppeaine läbimise järgselt üliõpilane:
1. tunneb inimese suuõõne mikroobikoosluse  mikroobe, nende hulgas ka nn. potentsiaalseid patogeene ning  saab aru peremeesorganismi ja mikroorganismide interaktsioonist;
2.  teab haigusetekitajate reservuaari, levikuteid ning tunneb nende poolt põhjustatud haiguste patogeneesi; 
3. tunneb inimese immuunsüsteemi ja saab aru selle osast infektsiooni protsessis;
4. suudab kasutada teadmisi sterilisatsioonist ja desinfektsioonist, takistamaks infektsiooni levikut;
5.  oskab valida mikrobioloogiliseks diagnoosimiseks sobivaid meetodeid, teab nende meetodite piire;
6. oskab koguda mikrobioloogiliseks diagnostikaks sobivat uuritavat materjali, seda transportida ja säilitada;
7. suudab tõlgendada mikrobioloogiliste uuringute vastuseid, paigutades seda haiguspilti ja võimalike mikrobiaalsete tekitajate konteksti;
8. suudab rakendada olulisemaid diagnostikas kasutatavaid mikroorganismide samastamise tehnikaid ja kasutada antibiootikumresistentsuse määramise meetodeid.
