Aine algab praktika olemuse ja praktika sooritamise võimaluste tutvustusega.

Aine raames teevad tundengid läbi järgnevad tegevused:
- Praktikabaasi valimine ning praktikale kandideerimine.
- Praktika plaani koostamine ja kooskõlastamine praktikabaasi juhendajaga.
- Praktiseerimine praktika baasis.
- Praktika aruande koostamine ja kaitsmine
Aine eesmärk on omandada reaalsed töökogemused töötades informaatika ja infotehnoloogia rakendustega seotud ettevõttes. Praktika annab üliõpilasele võimaluse arendada tööturule minekuks vajalikke oskusi ja saada kogemusi:
- töötamisest ettevõttes;
- isikuomaduste sobivusest;
- omandatud teadmiste vastavusest ja taseme sobivusest;
- tulevase karjääri võimalikkusest ja võimalustest.
Aine  edukas läbija suudab töötada infotehnoloogia (IT) suunitlusega ettevõttes. Ta on: 
- katsetanud igapäevase töörutiini taluvust;
- õppinud tundma IT ettevõttes töötamise eripära;
- arendanud kohuse- ja vastutustunnet tööülesannete täitmisel;
- lihvinud suhtlemisoskust töökaaslaste ja klientidega;
- pannud proovile oma seni omandatud teadmised ja õppimisvõime;
- mõistma õppinud seni õpitu olemust, seoseid ja rakendatavust tööülesannete lahendamisel.
Tal on ülevaade konkreetsest (IT) töökohast ja selle paiknemisest ettevõtte struktuuris ning karjääri-võimalustest IT ettevõtetes.
