2021/22.õ.a. sügissemestri kursus on pühendatud Lev Tolstoi proosaloomingule - selle biograafiliste, kirjanduslike ning filosoofilistele lätetele. Käsitletakse Tolstoi poeetika geneesi ja selle erisusi, analüüsitakse Tolstoi romaanide "Sõda ja rahu" ning "Anna Karenina" struktuuri. Käsitletakse, kuidas on need teosed seotud euroopa ja vene proosa arenguetappidega, romaani traditsiooniga ning kuidas peegelduvad nendes teostes ajaloolised sündmused, eeskätt 1812. aasta sõda Napoleoniga.

L. Pild, kevadsemester, 2.osa:
Kursuses vaadeldakse Dostojevski romaani poeetikat müüdi poeetika aspektist. Müüti käsitletakse kui kunstilise teksti struktureerimise (ülesehituse) erilist viisi.

Kursust alustatakse müüdi mõiste määratlusest ning erinevate 19.-20. saj müüditeooriate esitusest.
Järgnevalt käsitletakse neid tekste, mis osutusid Dostojevski romaanide neomütoloogilise kihistuse allikmaterjaliks (Uus Testament, Cervantese "Don Quijote" jt). Vaatlusele tulevad ka 19.- 20. saj neomüütilise romaani struktuuri iseärasused Dostojevski loomingu ajaloolises kontekstis. Kursuse põhiosa on pühendatud Dostojevski romaanide "Kuritöö ja karistus", "Idioot", "Kurjad vaimud", "Vennad Karamazovid" analüüsile, mille üldeesmärgiks oleks neomüütilise kihistuse funktsionaalsuse väljatoomine ning selle seostamine ideoloogilise ning autobiograafilise probleemistikuga mainitud teostes.
2021/22 õ.a. loeb L. Pild kursuse esimest osa Lev Tolstoi proosaloomingust.
Eesmärgid
-	Anda ülevaade ajaloolise romaani tekkest ja põhilistest arenguetappidest euroopa kirjanduses;Arendada tekstianalüüsi oskusi
-	Arendada üliõpilaste esinemis- ja diskussiooni oskusi

Kevadsemestril loeb L. Pild kursuse teist osa Dostojevskist

Anda ülevaade Dostojevski romaanidest "müüdi poeetika" aspektis.
Anda detailne ettekujutus müüdist kui kunstilise teksti materjali struktureerimise (ülesehituse) erilisest viisist.
Anda üksikasjalik ettekujutus Dostojevski romaani neomütoloogilisest kihistusest ja selle allikmaterjalidest.
Osa 1, L. Pild:
Kursuse läbinud üliõpilane 
-	Omab ülevaadet ajaloolise romaani põhilistest arenguetappidest lääneeuroopa ja vene kirjanduses
-	Omab ettekujutust vene ajaloolise romaani tüvitekstidest ja nende poeetikast
-	Arendas oma tekstianalüüsi oskusi
-	Arendas oma esinemise- ja diskussiooni oskusi

Osa 2, L. Pild:
Kursuse läbinud tudeng suudab kirjeldada üldjoontes Dostojevski romaani "müüdi poeetika" aspektist;
omab ettekujutust müüdist kui kunstilise teksti struktureerimise viisist;
oskab iseloomustada müüdi mõiste määratlust kirjandusteaduses;
omab ettekujutust Dostojevski romaanide neomütoloogilisest kihistusest ja selle allikmaterjalidest;
oskab iseloomustada vene kirjanduse kohta ja rolli Euroopa kirjanduse kontekstis;
suudab analüüsida neomüütilisi tekste 20. saj. kirjanduses;
suudab analüüsida ja hinnata teiste üliõpilaste tehtud referaate ning anda konstruktiivset tagasisidet.
