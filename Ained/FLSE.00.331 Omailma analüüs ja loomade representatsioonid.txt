Keskkonnakriisile ja liikide kadumisele reageerimiseks on vaja kunstilisi tekste, mis vahendaksid autentselt teiste liikide olemisviisi ning samas kõnetaksid inimest. Kursus rakendab loov-uurimusliku lähenemist koostöös bioloogide, kirjanike ja kunstnikega. Kursuse käigus võetakse kasutusele omailmaanalüüs ja teised bio/ökosemiootika meetodid loomaks originaalseid kunstitekste teiste liikide kohta. Samas pakutakse kaasatud kunstnikele ja kirjanikele vahendeid, millega koguda süstemaatilisemalt teadmisi looduse kohta. Üliõpilased saavad osa otsivast ja avastuslikust tööprotsessist semiootika rakendamisel loovkultuuris. Kursus on seotud uurimisprojektiga "Ohustatud liikide tähendused kultuuris: ökoloogia, semiootiline modelleerimine ja retseptsioon."
Kursuse eesmärgiks on omandada oskus rakendada omailma teooriat ja teisi bio/ökosemiootilise modelleerimise meetodeid kultuuriloomes (kirjaduses, kunstis, kultuurikriitikas jm). Kursus annab koostöökogemuse bioloogide, kunstnike ja kirjanikega semiootilisest teadmisest lähtuvate loovprojektide valmimisel.
Õppeaine läbinud üliõpilane:
1) tunneb omailmateooriat ja teisi bio/ökosemiootika meetodeid ja nende rakendusi; 
2) tunneb semiootilise modeleerimise ja loovuurimuse meetodeid ja oskab neid kasutada;
3) oskab kirjeldada ja analüüsida valitud liikide omailmu ja loomade representatsioone;
4) oskab luua kirjandustekste ja/või kunstiteoseid teiste liikide kohta.
