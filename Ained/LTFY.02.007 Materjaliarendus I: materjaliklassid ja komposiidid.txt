Üliõpilased lahendavad materjalide valiku ja arendusega seotud probleeme, kogudes ja analüüsides infot etteantud rakendusteks vajalike materjalide olemasolu, omaduste ja  disainivõimaluste kohta ning pakkudes välja probleemide lahendamise võimalusi.
Eesmärgiks on üliõpilaste materjaliarenduslike probleemide lahendamise oskuse arendamine. Kinnistatakse teadmisi tehno- ja struktuursetest materjalidest, nende omadustest, valmistamise ja töötlemise tehnoloogiatest ning rakendustest.
Kursuse läbinud üliõpilane omab süsteemset ülevaadet ja laiapõhjalisi teadmisi kaasaegsetest tehnomaterjalidest ja struktuursetest materjalidest, nende omadustest, tehnoloogiatest ja rakendusvaldkondadest. Ta on valmis osalema materjaliteaduse uurimistegevuses ning oskab erialaseid teadmisi koguda, analüüsida ja esitada.
