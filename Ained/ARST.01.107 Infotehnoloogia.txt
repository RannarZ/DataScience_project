Teooria vahetu kinnistamine praktikumis arvutil erinevate ülesannete lahendamise abil. Moodle keskkonnas on selleks olemas kursuse kirjeldus, tegevuskava (nädalate  kaupa teema-tegevus-ülesanded), juhendmaterjalid (raamatud), foorum (omavaheliseks suhtlemiseks), postkast (individuaalselt kirja saatmiseks), hinded, viidete lehekülg. Kursus toimub veebipõhiselt ja õppematerjalid on kättesaadavad veebis. Kursus on arvestatud, kui kõik teemad on arvestatud.
Kursus annab lisateadmisi või ühtlustab gümnaasiumist saadud arvutialased põhiteadmisi (baasteadmisi), mida saab kasutada edaspidi ülikooli-õppetöös ja oma erialal arvutiga töötamisel. Kursuse lõppedes ei tohi arvutikasutamine erialases õppetöös probleemiks olla. Selleks käsitletakse kursusel teemasid (failiformaadid ja nende teisendamine, internet, protokollid, brauserid ja info-otsing, turvalisus ja privaatsus Internetis, tekstitöötlus, tabelitöötlus), millega on varasematel aastatel üliõpilastel probleeme olnud nii õppetöös kui ka individuaalsel arvutikasutamisel. Kursusel kasutatakse arstiteaduskonnas õppimise ajal kättesaadavaid ja vajaminevaid arvutiprogramme ja veebikeskkondi.
Õppeprotsessi kirjeldus: Toimub teooria vahetu kinnistamine arvutil erinevate ülesannete lahendamise abil. Pärast teema lühiülevaadet lahendab iga üliõpilane iseseisvalt omas tempos harjutusülesandeid. Probleemide tekkides kasutatakse e-keskkonna õppematerjale, foorumit või e-posti. Iga teema kohustuslikud lahendatud ülesanded saadetakse iga teema jaoks tehtud hinnatavasse Lahendatud ülesannete kausta või foorumisse. Arvestuse saamiseks on vajalik saada kohustuslikud ülesanded arvestatud. Moodulite kirjeldus: Kursus on üles ehitatud teemadena (moodulitena). Kokku on 8 moodulit. Iga teema kohta on koostatud lühikonspekt ja harjutusülesanded. Konspektis on ka viited lisamaterjalile antud teema kohta. Lisamaterjalid on vormistatud samuti veebilinkidena teemade kaupa. Muudatuste ja tähelepanu-meeldetuletust vajavate oluliste teadete edastamiseks kasutatakse õpikeskkonnas ka sõnumite-nuppu.
