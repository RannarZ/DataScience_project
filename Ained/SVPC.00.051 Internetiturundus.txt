Internetiturunduse olemus, vajalikkus ja trendid. Ülevaade erinevatest internetiturunduse kanalitest ja nende võimalustest, sh koduleht, sotsiaalmeedia, reklaamid, blogid, e-kirja turundus jne. Internetiturunduse strateegia koostamine, sh segmentimise, sihtturunduse ja positisioonimise strateegiad internetiturunduses. Tarbijate käitumine internetis. SEO vajalikkus. Internetiturunduse tegevuse mõõtmine ja analüüs.
Õppeaine eesmärk on tutvustada õppijatele erinevaid turundusvõimalusi internetis - kuidas planeerida, milliseid meetodeid, kanaleid ja võimalusi internetiturunduses kasutada.
Õppeaine läbinud õppija:
* mõistab internetiturunduse olemust ja vajalikkust
* teab ja oskab kasutada turundustegevusi valitud internetikanalis
* oskab planeerida turundusstrateegiat erinevates internetikanalites turundamiseks
* mõistab tarbijate käitumist internetis
* mõistab internetiturunduse tulemuslikkuse mõõtmise ja analüüsi vajalikkust ettevõttele
