Käsitletakse teaduse ja religiooni teadvustatud ja teadvustamata koostööd (ja vastasseise) teaduse tekkimisest kuni tänapäevani. Tutvutakse teaduslike ilmingutega religioonis ning religioossete ilmingutega teaduses. Peamine tähelepanu on pööratud sisukale dialoogile teaduse ja religiooni vahel ning tulemusliku koostöö väljavaadetele.
Anda ülevaade teaduse ja religiooni vastastikmõjust ning nende vahelise tulemusliku koostöö väljavaadetest.
Õppeaine läbinud õppija:
- teab kuidas neutraalselt määratleda teaduse ja religiooni ühisosi ning erinevusi;
- selgitab ja toob näiteid, kuidas eristada argumentatsiooni ratsionaalseid ja irratsionaalseid aspekte nii teaduses kui ka religioonis;
- kasutab teooriat ja pakub välja probleemide lahendusteid;
- tunneb ära tüüpprobleemid ja -lahendusteed;
- eristab konstruktiivseid ja ebakonstruktiivseid argumente;
- hindab religioosset tüüpi arutluskäiku selle põhjal, kui tõhusalt saab seda kasutada teaduslikus arutelus ja eksperimenteerimises.
