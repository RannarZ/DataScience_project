Loengud eesti rahvariiete ajaloost ja kujunemisest ERMi tekstiilikogu näidete varal. Lähemalt vaadeldakse nii töö- kui pühapäevariideid Eesti neljas rahvariidegrupis. Tehakse üldistusi, aga tutvutakse ka detailidega.
Kursuse eesmärgiks on kujundada tervikpilt Eesti rahvarõivastest ja nende kandmise traditsioonidest.
Aine edukal läbimisel üliõpilane:
- on saanud ülevaate Eesti rahvarõivaste arengusuundadest, mõjutustest, erinevate piirkondade rõivaste ja aksessuaaride  erinevustest ja sarnasustest, materjalidest, kujundusest ja ornamentidest;
- tunneb ja suudab eristada rahvariiete erinevaid arenguetappe;
- tunneb rahvariiete funktsionaalseid omadusi;
- tunneb linnastumise mõjusid rahvariietele 19. saj lõpus;
- omab ülevaadet naabermaade mõjutustest eesti rahvariietes; 
- valdab erinevate Eesti kihelkondade rahvariidekomplektide koostamise metoodikat.
