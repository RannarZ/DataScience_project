Kursusel õpitakse tundma eesti keele häälikute artikulatoorseid tunnuseid ja häälikute moodustamist, nende akustikat, kõneprosoodiat, eesti keele fonoloogilist süsteemi. Õpitakse tundma ja kasutama soome-ugri foneetilist transkriptsiooni (v.a eripedagoogika üliõpilased).
Kursuse eesmärk on tutvuda eesti keele häälikusüsteemiga, õppida tundma sellega seotud põhimõisteid, probleeme, põhilisi teoreetilisi seisukohti ja uurimismeetodeid.
Üliõpilane teab, milline on eesti keele häälikusüsteem ning oskab tuua näiteid erinevate hääldusjoonte kohta. Üliõpilane teab, mis on põhilised eesti foneetika ja fonoloogiaga seotud probleemid ja olulisemad teoreetilised seisukohad. Ta oskab kirjeldada eesti keele häälikute moodustamist ning tunneb häälikuid kirjelduse järgi ära, oskab häälikuid foneetiliste tunnuste alusel rühmitada. Ta oskab kõnet liigendada (silbitada, määrata silbiliike ja jagada kõne taktideks), oskab määrata välteid. Ta omab algteadmisi kõne akustilisest analüüsimisest (v.a sessioonõppe üliõpilane). Üliõpilane (v.a eripedagoogika üliõpilane) tunneb soome-ugri foneetilise transkriptsiooni põhimõtteid ja oskab eesti keelt transkribeerida.
