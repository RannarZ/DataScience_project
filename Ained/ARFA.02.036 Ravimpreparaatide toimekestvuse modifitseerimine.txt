Lähtutakse käesoleva hetke Euroopa Farmakopöa ravimvormide klassifikatsioonist ning  selgitatakse toimekestvuse modifitseerimise põhimõttelisi võimalusi ja vajadusi. Kajastamist leiavad järgmised teemad: manustamiskoha füsioloogia, raviaine/abiainete füsikokeemilised omadused, raviaine vabanemise kiirus ja võimalused seda muuta, raviaine imendumiskiiruse reguleerimise võimalused, kasutatavad abiained ja nende funktsionaalsuse tõestamise võimalused, erilised tehnoloogilised võtted, ravimpreparaatide biofarmatseutilise kvaliteedi hindamine.
Selgitada modifitseeritud toimekestvusega ravimpreparaatide disainimist, iseloomustada kasutatavaid abiaineid ja nende funktsionaalsuse kontrollimise võimalusi ning anda ülevaade modifitseeritust iseloomustavatest olulisematest biofarmatseutilistest karakteristikutest.
Üliõpilane, kes on läbinud kursuse (raamatueksam):
-          Teab suus kasutatavate ravimkandursüsteemide (suu limaskesta kaudu imenduvate ravimkandursüsteemide) disainiks ja valmistamiseks vajalikke suu- ja limaskesta omadusi
-          Teab tehnoloogiaid ja väljakutseid, mis on seotud modifitseeritud vabanemisega suus kasutamiseks mõeldud ravimkandursüsteemidega
-          Teab uudseid tehnoloogiaid/viise, nagu nt mikroosakesed, uusi tableteerimise ja 3 D printimise tehnoloogiaid modifitseeritud vabanemisega ravimkandursüsteemide valmistamiseks
-          Teab kehtivaid modifitseeritud vabanemisega ravimkandursüsteemide jaoks mõeldud regulatoorseid juhendeid ja seadusandlust ning müügiloa saamiseks vajalikke tingimusi
-          Mõistab väljatöötatud modifitseeritud vabanemisega ravimkandursüsteemide vajalikkust (intellektuaalse omandiga seotud aspektid).
