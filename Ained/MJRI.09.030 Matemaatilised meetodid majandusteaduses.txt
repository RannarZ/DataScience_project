Kursus tutvustab teoreetilistes majandusmudelites kasutatavaid matemaatilisi meetodeid (maatriksalgebra, diferentsiaal- ja integraalarvutus, optimeerimine, diferentsiaal- ja diferentsvõrrandid, faasidiagrammid), mille tundmine on vajalik majandusteaduslike õpikute ning teadusartiklite mõistmiseks. Käsitletavate matemaatiliste meetodite kasutusvõimalusi majandusteaduses illustreerivad näited majandusteooriast hõlmates nii staatilist, võrdlev-staatilist kui ka dünaamilist analüüsi. Sealjuures ei ole eesmärgiks näitena kasutatud majandusmudelite täielik analüüs ja tõlgendamine, viimast tehakse järgmiste kursuste käigus.
Kursus täiendab tudengi oskusi ja teadmisi erinevate matemaatiliste meetodite kohta näitlikustades neid kasutusvõimaluste abil majandusteoreetilistes mudelites
Aine läbinud üliõpilane
* tunneb erinevaid, nii lihtsaid kui keerulisemaid, matemaatilisi meetodeid (diferentseerimine, integreerimine, optimeerimine, maatriksarvutus, diferentsvõrrandid, diferentsiaalvõrrandid, faasidiagrammid; staatiline, võrdlev-staatiline ja dünaamiline analüüs);
* saab aru erinevate meetodite olemusest;
* oskab näha erinevate meetodite kasutusvõimalusi erinevate mudelite analüüsimisel;
* oskab valida mudeli analüüsimiseks sobiva matemaatilise meetodi ning seda kasutada;
* oskab analüüsi tulemusi tõlgendada
