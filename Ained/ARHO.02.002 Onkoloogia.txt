Onkoloogiliste haiguste üldise käsitluse, diagnoosimise ja ravi printsiibid. Enamlevinud pahaloomuliste kasvajate tekkepõhjused, sümptomaatika, diagnostika ja raviprintsiibid.
Aine eesmärk on õpetada arsti eriala üliõpilastele selgeks pahaloomuliste kasvajate tervikliku käsitluse ja erinevate onkoloogia ravimeetodite (kirurgiline onkoloogia, kiiritusravi, medikamentoosne onkoloogia) põhialused, samuti enamlevinud pahaloomuliste kasvajate etioloogilised faktorid, profülaktika võimalused, sümptomatoloogia, diagnostika ja ravi põhiprintsiibid.
Aine läbinud üliõpilane:
1. tunneb onkoloogiliste haiguste ennetuse, diagnostika ja ravi põhiprintsiipe;
    a.	teab kasvajate vältimise ja varase avastamise põhimõtteid,
    b.	teab enamlevinud pahaloomuliste kasvajate etioloogiat, levikut, sümptomatoloogiat, diagnostikat, ravimeetodeid ja -põhimõtteid;
2. oskab konsulteerida patsienti;
    a.	oskab koguda patsiendilt anamneesi;
    b.	oskab läbi viia patsiendi tervisliku seisundi objektiivse uurimise ja leida suuremad haiguslikud muudatused;
3. oskab koostada raviplaani;
    a.	oskab valida optimaalsed laboratoorsed ja instrumentaalsed uuringud ning analüüsida nende tulemusi;
    b.	oskab formuleerida pahaloomulise kasvaja diagnoosi;
    c.	oskab koostöös patsiendiga seada mõõdetava ravieesmärgi ning kavandada optimaalse ravi selle saavutamiseks;
    d.	oskab formuleerida haige ravijärgse jälgimise plaani.
