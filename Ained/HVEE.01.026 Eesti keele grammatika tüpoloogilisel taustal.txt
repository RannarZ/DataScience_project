Kursuse jooksul loetakse ja arutatakse rahvusvahelist tüpoloogilist kirjandust grammatika teemadel ning sarnaseid käsitlusi eesti keele kohta. Analüüsioskust süvendatakse vastavate harjutustega.
Kursuse eesmärk on süvendada teadmisi grammatikauurimise põhimõistestikust ja sõlmküsimustest rahvusvahelises ja tüpoloogilises perspektiivis; rakendada neid teadmisi eesti keele uurimisel; süvendada teadmisi eesti keele grammatikast.
Üliõpilane
- orienteerub grammatikauurimises kasutavas rahvusvahelises terminoloogias,
- orienteerub grammatikauurimise põhivaldkondades ja grammatilistes kategooriates,
- mõistab võõrkeelset rahvusvahelist teadusteksti,
- analüüsib eesti keele grammatikat tüpoloogilises perspektiivis,
- rakendab õpitud meetodeid, võtteid, termineid eesti keele materjalil,
- glossib eestikeelseid lauseid.
