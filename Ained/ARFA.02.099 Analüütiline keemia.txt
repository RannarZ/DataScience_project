Tutvutakse raviainete analüüsiks vajalike analüütilise keemia alustega. Lühidalt käsitletakse uuritava aine samastamist ehk kvalitatiivset analüüsi, põhitähelepanu on pööratud kvantitatiivsele analüüsile - kaalanalüüs, mahtanalüüs (alkali-atsidimeetria, redoksmeetodid, kompleksomeetria, sadestusmeetodid), instrumentaalsed meetodid (optilised meetodid, elektrokeemilised meetodid, kromatograafia).
Antud aine eesmärgiks on tutvustada farmaatsiaüliõpilastele kvalitatiivse ja kvantitatiivse analüüsi põhitõdesid.
Kursuse läbinud üliõpilane:
- oskab käsitseda analüüsiks kasutatavat laboratoorset klaasi ja lihtsamaid aparaate, nagu pH-meeter, spektrofotomeeter,
- mõistab keemilisi protsesse, millel põhineb raviainete kvantitatiivne ja kvalitatiivne analüüs,
- mõistab füüsikalisi protsesse, millel põhinevad kvalitatiivses ja kvantitatiivses analüüsis kasutatavad aparatuursed meetodid (elektrokeemilised ja spektrofotomeetrilised meetodid, kromatograafia),
- oskab iseseisvalt valida sobivad analüüsimeetodid (tiitrimeetriad, aparatuursed meeodid) ja viia läbi analüüs (tiitrimine, UV-Vis spektrofotomeetria, kihtkromatograafia),
- oskab sooritada iseseisvalt eksperimendi planeerimiseks vajalikke arvutusi ja statistiliselt töödelda saadud tulemusi
