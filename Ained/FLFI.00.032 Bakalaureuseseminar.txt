Juhendajaga koostöös valitud uurimisteemal valmib bakalaureusetöö kavand ja osa bakalaureusetöö mustandist, mida tuleb ka seminaris esitleda. Seminarides antakse lisaks nõu filosoofilise uurimistöö kirjutamise ja suulise esitamise kohta. (Kui vastaval semestril seminare ei toimu, võib kokkuleppel juhendajaga sooritada aine individuaaltööna.)
Eesmärgiks on anda iseseisva uurimistöö oskused, mis on vajalikud bakalaureusetöö koostamiseks. Kursus seisneb uurimisteema valikus, kirjanduse otsimises, selle läbi töötamises, uurimistöö kavandi koostamises, selle esitamises seminaris ning bakalaureusetöö mustandi või selle osa vormistamises ja kaitsmises seminaris.
Kursuse läbimisel on üliõpilasel filosoofia-alase uurimistöö oskused, mis võimaldavad tal koostada bakalaureusetöö, sh allikate valimise, töökava koostamise, argumentatsiooni planeerimise, seminaris esinemise ja kirjaliku töö vormistamise oskused.
