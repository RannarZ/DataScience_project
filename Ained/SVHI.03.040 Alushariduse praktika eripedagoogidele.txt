Üliõpilane rakendab koolieelses lasteasutuses erivajadustega laste arendamisel eripedagoogi 7. taseme kutse kohustuslikke kompetentse: õppija erivajaduste märkamine ja hindamine; õppetegevuse planeerimine; õpikeskkonna kujundamine; õpetamine; eripedagoogiline nõustamine ja mentorlus.
Rakendada teoreetilistel kursustel saadud teadmisi ja oskusi seoses koolieelses eas erivajadustega lastega, tegutseda eripedagoogina koolieelses lasteasutuses.
1.	Üliõpilane oskab hinnata erivajadustega lapse üldoskuste ja kõne arengutaset ning koostada lapse eripedagoogilist iseloomustust. 
2.	Üliõpilane oskab analüüsida, planeerida ja läbi viia erivajadustega lastele sobivat õppetegevust, koostada eripedagoogi tööplaani. 
3.	Üliõpilane suudab hinnata õpikeskkonna sobivust erivajadustega lastele ja oskab analüüsida täiskasvanu tegevust laste käitumise kujundamisel. 
4.	Üliõpilane väärtustab ja oskab arendada koostööd õpetajate ning lapsevanematega, suudab analüüsida iseenda kompetentsust ja arenguvajadusi lasteaias eripedagoogina töötamiseks ning planeerib oma erialast karjääri sellele tuginedes.
