Õpitakse tundma hammaste ja biomaterjalide füüsikalisi omadusi (aine tihedus, mehaanilised, optilised, soojuslikud ja elektrilised omadused, deformatsiooni liigid, materjali kõvadus). Omandatakse põhitõed ioniseerivate kiirguste kasutamise kohta meditsiinis. Käsitletakse  hambahaiguste ravis kasutatavaid materjale (alusmaterjalid,  amalgaamtäidised, tsementtäidised, klaasionomeertäidised, kompomeerid, juuretäidismaterjalid ja komposiittäidised). Sügissemestril toimuvad loengud. Kevadsemestril, peale teooria omandamist,  praktikumid.
Kursuse eesmärgiks on anda teadmised hambaravis kasutatavate materjalide keemilisest koostisest, füüsikalistest omadustest, kasutamise näidustustest ja käsitlemise metoodikast.
Kursuse läbinud üliõpilane tunneb hambaravi kasutatavate materjalide keemilist koostist ja  füüsikalisi omadusi, oskab neid vastavalt näidustustele valida ja kasutada. Tunnevad ioniseeriva kiirguse omadusi, bioloogilist toimet, doseerimise printsiipe, kasutamist reguleerivaid seadusi ja ohutusnõudeid töötamisel ioniseeriva kiirgusega.
