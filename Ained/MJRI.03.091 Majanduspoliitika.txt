Käsitletakse majanduspoliitika eesmärke ja vahendeid teooria erinevate suundade seisukohalt. Normatiivse lähenemise raames tuginetakse turutõrgete teooriale ja otsitakse vastust küsimusele - kuidas peaks majanduspoliitikat ühiskonna huvides tegema. Positivistlikku suunda käsitletakse poliitika majandusliku teooria (Public Choice) alusel, mis otsib vastust küsimusele - kuidas majanduspoliitikat tegelikult tehakse. Käsitletakse ka nn demokraatliku majanduspoliitika teooriat, mis püüab integreerida positivistlikku ja normatiivset suunda ning avada teadusliku poliitikanõustamise probleeme ja võimalusi.
Tutvustada üliõpilastele riigi majandusse sekkumise üldisi põhjuseid, selle konkreetseid eesmärke ja vahendeid nii normatiivse kui ka positivistliku teooria  seisukohalt.
Üliõpilased oskavad eristada majanduspoliitika praktikat ja teooriat ning nende põhisuundi, sh majanduspoliitika makro- ja mikrotasandit, korra-, struktuuri- ja protsessipoliitikat ning majanduspoliitika teooria normatiivset ja positivistlikku suunda;
tunnevad majanduspoliitika võimalikke eesmärke ning nende vahekorra ja valiku probleeme; tunnevad riigi majanduspoliitika põhilisi finants- ja õiguslikke instrumente, sh avaliku sektori rolli; eristavad turutõrkeid, nendega kaasnevaid võimalikke heaolukadusid ning majanduspoliitilisi vastumeetmeid; mõistavad riigitõrgete tekke põhjuseid ning nende tagajärgi; oskavad hinnata majanduspoliitiliste meetmete staatilist ja dünaamilist efektiivsust; oskavad seletada reaalset poliitikat kui erinevate poliitikasubjektide koostegevuse tulemust ning seostada riigitõrgete probleemi ühiskondlike ja poliitiliste institutsioonidega.
