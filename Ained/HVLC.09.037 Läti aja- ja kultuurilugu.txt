Kursusel käsitletakse läbi valiku ajaloo- ja kultuuriseikade järgnevaid teemasid: 

Läti ajaloo põhiperioodid: muinasaeg, ristiusustamine, keskaeg, Läti alad Rootsi, Poola ja Vene võimu all, rahvuslik ärkamine, I maailmasõda ja iseseisvumine, iseseisev Läti riik 1920. ja 1930. aastatel, II maailmasõda, nõukogude aeg, taasiseseisvumine, tänapäeva Läti. 

Kultuurilugu: läti keel, Läti ala hõimud ja rahvad, rahvausund ja -pärimus, rahvalaulud, tähtpäevad, noorlätlased ja rahvuslik ärkamine, piirkondlikud eripärad, noppeid läti kirjandusest, muusikast, filmist, teatrist, arhitektuurist ja kunstist.
Kursuse eesmärgiks on tutvustada Läti ajaloo ja kultuuri kesksemaid teemasid.
Kursuse lõpuks üliõpilane
- on tuttav Läti aja- ja kultuuriloo olulisemate sündmuste ja isikutega; 
- oskab iseloomustada Läti ajaloo perioode ja kultuurinähtuseid;
- oskab kursusel käsitletud teemade raames tuua välja erinevusi ja sarnasusi Läti ja Eesti ajaloos ja kultuuris.
