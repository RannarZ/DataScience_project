Eriseminaris käsitletakse astrofüüsika huvipakkuvaid ja aktuaalseid probleeme. Toimuvad ka õppejõu(dude) ülevaateloengud. Põhiline töövorm on teadusliku kirjanduse ja/või iseseisva uurimistöö alusel referaatide koostamine, ettekandmine ja analüüsimine.
Seminar koosneb küll kahest eraldi ainest (1. osa sügissemestril ning 2. osa kevadsemestril), kuid kuna nende ülesehitused on identsed võib seminaril käimist alustada ka kevadest.
Seminari eesmärgiks on anda üliõpilastele kogemus teadusinformatsiooni läbitöötamisest ja esitamisest suulise ettekandena ning süvendada nende erialaseid teadmisi astrofüüsikast.
üliõpilane
- omandab teadusinformatsiooni läbitöötamise ning süstemaatiliseks ja loogiliseks esitamiseks ettevalmistamise kogemuse,
- omandab astrofüüsikalise sisuga suulise ettekande pidamise kogemuse,
- omandab kogemuse, kuidas ettekannet saata arvutipresentatsiooniga või üleskirjutusega tahvlil,
- täiendab oma teadmisi astrofüüsika aktuaalsetest probleemidest.
