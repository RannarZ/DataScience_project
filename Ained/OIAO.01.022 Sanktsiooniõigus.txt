Käesoleva kursus annab ülevaate sellest, millised on karistusõiguses (olnud) võimalikud sanktsioonid ja milliste eesmärkidega sanktsioone kohaldatakse. Seejuures ei käsitleta kursusel mitte üksnes teoreetilis-fioloofilisi ja õiguslikke allikaid/argumente, vaid pöördutakse empiiriliste andmete poole selleks, et paremini aru saada, kas teooria ja seadusega seatud eesmärgid ka tegelikus elus realiseeruvad. Samuti käsitletakse tänapäevaseid alternatiivseid võimalusi reageerida kuritegudele, sealhulgas taastavat õigust. Kursuse kesksel kohal on loomulikult Eesti sanktsioonisüsteem, mida käsitletakse nii üldisemalt (võimalikud sanktsioonid jne) kui ka detailsemalt (karistuse mõistmise tehnilised aspektid, nt karistuste liitmine). Kogu kursuse jooksul käsitletakse keskselt vangistust kui karistust, mis on olnud ja on siiani olulisel kohal kuriteo eest mõistetavate karistuste seas.
Õppeaine annab ülevaate sellest, millised on karistusõiguses (olnud) võimalikud sanktsioonid ja nende eesmärgid nii meil kui mujal ja milliste põhimõtete järgi Eestis sanktsioone kohaldatakse.
Õppeaine läbinud üliõpilane:
- teab, millised on erinevad karistusteooriad ja nende taga seisvad karistuse eesmärgid;
- teab nimetada maailmas erinevaid kasutuses olevaid või olnud sanktsioone;
- arutleb, kas sanktsioonid tegelikkuses täidavad neile seatud eesmärke;
- arutleb, millises vormis võiks kasutada taastavat õigust;
- tunneb Euroopa Inimõiguste Kohtu ja Eesti riigikohtu vangistuse kohaldamise alast praktikat;
- mõistab Eesti sanktsioonisüsteemi ja karistuse kohaldamise aluseid ning tõlgendab ja kohaldab vastavaid karistusseadustiku sätteid;
- lahendab karistuse mõistmise erinevatele aspektidele keskenduvaid praktilisi kaasuseid.
