Õppeaines käsitletakse kohaliku omavalitsuse mõistet, sh erinevates omavalitsusteooriates, kohaliku omavalitsuse põhimõtteid ja põhiseaduslikke tagatisi (garantiisid), kohaliku omavalitsuse korraldust, sh suhete korraldust riigiga, omavalitsuse organite ja asutuste moodustamist, pädevust ja töökorraldust, kohaliku omavalitsuse ülesandeid, kohaliku omavalitsuse rahastamise põhimõtteid ja korraldust, kohaliku omavalitsuse koostööd ning järelevalvet kohaliku omavalitsuse tegevuse üle.
Õppeaine eesmärgiks on anda üliõpilastele alusteadmised kohaliku omavalitsuse õigusest - kohaliku omavalitsuse põhimõtetest ja korraldusest, kohaliku omavalitsuse üksuse õiguslikust seisundist, ülesannetest ja toimimisest.
Üliõpilane:
-teab kohaliku omavalitsuse õiguse asendit Eesti õiguskorras ja tunneb valdkonda puudutavat olulisemat kohtupraktikat;
-on kursis Euroopa Liidu õiguse ja Euroopa Nõukogu raames sõlmitud rahvusvaheliste lepingute mõjuga kohaliku omavalitsuse õigusele;
-teab kohaliku omavalitsuse mõistet ja käsitlust olulisemates omavalitsusteooriates;
-oskab selgitada seoseid kohaliku omavalitsuse mõiste ja kohaliku omavalitsuse põhimõtete vahel; 
-tunneb kohaliku omavalitsuse põhiseaduslikke tagatisi (garantiisid) ja oskab analüüsida nende rakendamise olulisemaid eesmärke ja põhimõtteid;
-tunneb kohaliku omavalitsuse (sisemise ja välise) korralduse peamisi aspekte; 
-tunneb kohaliku omavalitsusüksuse organite moodustamise põhimõtteid ja töökorraldust;
-saab aru kohaliku omavalitsuse ülesannete liigitamise olulisematest põhimõtetest ja oskab neid rakendada konkreetsete ülesannete analüüsimisel;  
-teab kohaliku omavalitsuse rahastamise peamisi allikaid ning oskab välja tuua nendega seotud eripärasid ja piiranguid;
-oskab kirjeldada kohaliku omavalitsuse ülesannete täitmise erinevaid võimalusi; 
-on kursis kohalike omavalitsuste enamlevinud koostööga;
-tunneb kohaliku omavalitsuse üle teostatava sisemise- ja välise järelevalve korraldust.
