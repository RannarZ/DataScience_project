Kursuse raames antakse ülevaade teadusuuringu läbiviimise protsessist ning õpitakse eristama kvalitatiivset ja kvantitatiivset uurimislähenemist.  Tutvustatakse põhilisi sotsiaalteadustes kasutatavaid uurimis- ja analüüsimeetodeid.  Käsitletakse intervjuude, küsitluste, vaatluste, ja dokumendianalüüsi läbiviimise põhimõtteid, samuti kogutud andmete analüüsivõimalusi.
Võimaldada üliõpilastel omandada teadmised sotsiaalteaduste ja täpsemalt oma eriala valdkonnas enim kasutatavatest metodoloogiatest, samuti kvalitatiivsetest ja kvantitatiivsetest uurimis- ja analüüsimeetoditest.
Õppeaine läbinud õppija:
1) omab teadmisi kirjanduse kasutamise kohta teadustöös;
2) omab baasteadmisi andmete kogumise ja analüüsimise meetoditest ning metodoloogiatest;
3) oskab rakendada enamlevinud andmete kogumise meetodeid (intervjuu, vaatlus, tekstianalüüs);
4) oskab rakendada lihtsamat andmeanalüüsi, analüüsitulemusi tõlgendada ja uurimistulemusi esitada;
5) suudab vajadusel leida teadustöö tegemiseks vajalikke juhendeid/materjale.
