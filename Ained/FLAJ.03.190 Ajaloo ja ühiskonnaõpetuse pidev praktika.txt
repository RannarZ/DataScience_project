Ainekursus toetab üliõpilase professionaalset arengut, luues võimalusi seostada ajaloo ja ühiskonnaõpetusega seotud ülikooliõpingud õpetaja tegevusega õppeasutuses. Õppetöö toimub praktikapäevadena põhikoolis, gümnaasiumis ja erivajadustega õpilaste koolis, et saada ülevaade õppeasutusest ja õpetajatööst. Selle ajal vaadeldakse ja analüüsitakse üliõpilaste antud ajaloo ja ühiskonnaõpetuse tunde. Praktikapäevi toetavad koolis toimuvad seminarid, kus analüüsitakse koos professionaalsete õpetajatega erinevaid koolielu ja õpetamisega seotud küsimusi.
Õppeainel on kolm üldeesmärki, mis saavutatakse koos valdkonna- ja ainedidaktika õppeainete ning pedagoogilise praktikumiga:
1)	kujundada õppeasutuses vaatluse kaudu õppides aine- ja kutsealaseid pädevusi tööks ja selle refleksiooniks põhikooli ja gümnaasiumi ajaloo ja ühiskonnaõpetuse õpetajana;
2)	arendada oskust integreerida erialaaineid ja kasvatusteaduslikke aineid reaalse koolisituatsiooniga,
3)	anda üliõpilasele võimalusi täita esmaseid praktikaülesandeid erinevatel õppeastmetel, erinevates õppeasutustes ning erinevate hariduslike erivajadustega õppijatega.
1)	oskab ette valmistada, läbi viia ja analüüsida ainetundi või õppekasvatustegevust, arvestades õppijate eripära, eelteadmisi, vajadusi ning huve;
2)	oskab analüüsida oma kogemustele tuginedes enda aine- või valdkonnaalaseid pädevusi, oskusi ja vajadusi ning vastavalt sellele kavandada edasisi tegevusi enese professionaalseks arendamiseks;
3)	märkab aine- või valdkonnaalaseid hariduslikke erivajadusi ning oskab otsida võimalusi nende lahendamiseks.
