Kursusel saavad  üliõpilased teadmisi vene kultuurist ja tänapäeva Venemaast. Kursuse käigus loetakse ja kuulatakse teemakohaseid tekste ning harjutatakse vestlust. Vaadatakse vene filme ning õpitakse suuliselt ja kirjalikult oma arvamust väljendama. Käsitletakse raskemaid grammatikateemasid ning laiendatakse sõnavara.
Kursusel on veebimoodul Moodle keskkonnas, mis sisaldab lugemis- ja kuulamistekste, kommentaare grammatika kohta, interaktiivseid harjutusi ning vajalikke linke.
Teemad:
Venemaa pühad ja tähtpäevad.
Külaliste vastuvõtt.
Vene huumori eripära.
Õpin Tartu Ülikoolis.
Tuntud venemaalased ja Eesti.
Venemaa ülikoolid ja üliõpilaselu.
Venemaa filmikunst.
Grammatika põhiteemad:
Arvsõnade vormid
Ajakonstruktsioonid
Tegusõnade eesliited
Liikumistegusõnad
Veaohtlikud sõnad
Kursuse eesmärgiks on anda teadmisi vene kultuurist, tänapäeva ühiskonnast ja vene keelest ning arendada suulist ja kirjalikku väljendusoskust. Põhirõhk on vestlusoskuste arendamisel.
Kursuse läbinud üliõpilane:
- väljendab korrektselt oma mõtteid nii suuliselt kui ka kirjalikult läbitud teemade raames;
- oskab väljendada oma arvamust ja põhjendada oma seisukohti;
- oskab kirjutada arvamuse filmi kohta essee vormis;
- oskab teha presentatsiooni ja esineda auditooriumi ees.
