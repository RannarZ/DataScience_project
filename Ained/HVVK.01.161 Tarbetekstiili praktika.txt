Kursuse raames rakendatakse erinevates tekstiilitehnoloogiate ainetes omandatud oskusi praktilise tootearendusülesande teostamisel materjalis. Kursust toetavad disaini ja tootekujunduse, rõivakujunduse, sisustustekstiili kujundamise ja eriala kompositsiooni ained.
Valitud kavandite analüüsi tulemusel leitakse sobivaimad materjalid, tehnikad ja kaunistusviisid. Tehakse tööproovid. Planeeritakse töö teostamise ajakava, kalkuleeritakse materjalid. Vajadusel kaasatakse väiketootjaid, koostatakse selleks vajaminevad tööjuhendid.
Teostada praktiliselt toote-, rõiva- või ruumikujundusega seotud rakenduslik tellimustöö, selle  kavandamine, kalkulatsioonid, töönäidised, esitlus ning valmisese või tootesari,  kas individuaaltööna või kasutades väiketootmise võimalusi.
Aine läbinud üliõpilane:
- teab, milliseid nõudmisi esitab kaasaegne keskkond ja turusituatsioon käsitöötootele, -rõivale või ruumikujundusele ja selleks kasutatavatele materjalidele; 
- tunneb tehnoloogilisi võimalusi ja erinevaid tekstiilesemete valmistamise ja kaunistamise viise valitud toote või toodetesarja teostamiseks;
- oskab valida kavandatu teostamiseks sobivad materjalid ja kaunistusvõtted, planeerida töö teostamiseks vajaminevaid materiaalseid ja ajalisi ressursse, kasutades neid säästlikult;
- koostada tootmisjuhendi ja kalkulatsiooni.
