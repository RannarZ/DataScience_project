Kirjanduspraktika toimub kas mõnes Tartu üldhariduskoolis või mujal üliõpilase enda valitud koolis. 

Praktika tegevused: 
- suhtlus õppejõu ja tegevõpetajaga praktika vältel, refleksioon ja praktikapäeviku kirjutamine 
- õpilaste loov- ja uurimistööde või praktiliste tööde juhendamine ja tagasisidestamine 
- kirjandusega seotud ürituste korraldamine ja/või projektide läbiviimine koolis 
- kirjandustundide vaatlemine ja ettevalmistamine koolis 
- kirjandusteemaliste ülesannete ja harjutuste koostamine õppetööks 

Kirjanduspraktika koolis on soovituslik õppeaine neile, kes soovivad jätkata õpinguid magistriastmes eesti keele ja kirjanduse õpetaja õppekaval.  

Täpsem info: Andrus Org (andrus.org@ut.ee)
Kirjanduspraktika eesmärk on anda üliõpilastele ülikooli õppejõu koordineerimisel ja kooli aineõpetaja juhendamisel praktiline koolikogemus kirjandusõpetusega seotud valdkondades.
Kirjanduspraktika läbinud üliõpilane 

- osaleb kooli kirjandusõpetusega seotud tegevustes tundide vaatleja, ürituste korraldaja, materjalide koostaja ja/või õpilaste juhendajana; 
- saab tegevõpetaja juhendamisel praktilise õppetöö läbiviimise esmase kogemuse ja tagasiside, orienteerub õpetaja tööülesannetes ja -meetodites, tegutseb nii iseseisvalt kui ka meeskonnas; 
- koostab ülevaatliku ja struktureeritud praktikapäeviku, keskendub praktika käigus tehtud ülesannete ja omandatud kogemuste analüüsile; 
- arendab ülekantavaid oskusi koolikeskkonnas, sealhulgas meeskonnatöö, aja ja tegevuste kavandamise, suhtlemis- ja õpioskusi.
