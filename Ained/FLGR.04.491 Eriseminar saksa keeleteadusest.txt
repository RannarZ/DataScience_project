Õppeaine konkreetne sisu aastati erinev. Teemade valikut muudetakse ja täiendatakse vastavalt vajadusele. 
1. Valentsiteooria: Ülevaade erinevatest süntaksiteooriatest (dependentsgrammatika, valentsi- ja käändeteooria(d)), nendes kasutatavatest põhimõistetest ja rakendusvõimalustest lingvistikas. Lausemudelid ja nende seos moodustajate tähendusega. Verbi valentsi kajastamisvõimalusi sõnaraamatutes. Rektsiooni ja valentsi probleemid võõrkeele õpetamisel.
2. Fraseoloogia: Ülevaade fraseoloogia kui teaduse kujunemisest ning fraseologismide erinevatest käsitlustest. Fraseologismide tekkimise keelelised, pragmaatilised ja ajaloolis-kultuurilised tingimused. Fraseologismide klassifikatsioonid. Fraseologismide kasutamine tekstis (eri funktsionaalstiilides). 
3. Saksa keele ajavormid: Ajavormide absoluutne ja relatiivne funktsioon; leksikaalsed vahendid aegade ja ajaliste seoste väljendamiseks; konteksti osa temporaalsete funktsioonide määratlemisel. Kesksel kohal on kahe minevikuvormi, preteeritumi ja perfekti ühiste ja erinevate joonte analüüs.
Kursus pakub võimaluse süvendada teoreetilisi teadmisi ning täiendada kogemusi lingvistiliseks analüüsiks (grammatika ja/või leksikoloogia valdkondades).
Kursuse edukalt läbinud üliõpilane tunneb seminaris käsitletud valdkonna teoreetilisi aluseid ja metodoloogia kujunemist ning oskab neid teadmisi rakendada.
