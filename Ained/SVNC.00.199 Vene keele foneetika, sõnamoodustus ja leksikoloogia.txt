Esimene kursuse osa annab ülevaate vene keele foneetika- ja fonoloogiasüsteemist ning nende põhiüksustest (häälik, foneem, rõhk, intonatsioon), annab ülevaate vene keele häälikute artikulatsioonist, käsitleb häälikute muutusi jutuvoolus, vene sõnade rõhu dünaamilist ja mitmekesist iseloomu, intonatsiooni erinevaid konstruktsioone. Kursuse raames käsitletakse lahknevusi erinevate fonoloogiakoolkondade vahel vene lingvistikas. Üliõpilased õpivad praktilises tegevuses vene häälikute artikulatsiooni kirjeldama, tegema sõnade ja teksti foneetilist ja foneemset transkriptsiooni, analüüsima erinevate keelte fonoloogiasüsteeme, prognoosima analüüsi alusel välisõppurite kõnevigu, ennetama ja parandama foneetilisi, fonoloogilisi ja intonatsioonilisi vigu. 
Teine kursuse osa tutvustab vene keele sõnatuletussüsteemi ja sõnamoodustuse seaduspärasusi. Käsitletakse mõisteid "morfeem", "morf", "allomorf", morfeemide klassifikatsiooni, morfonoloogiliseid muutuseid käände ja sõnamoodustuse protsessis, ajalooliseid muutuseid sõna koosseisus, sõnamoodustuse tüüpe, sõnamoodustamise meetodeid jne. Erilist tähelepanu pööratakse sõnas esinevatele morfonoloogilistele muutustele käände ja sõnamoodustamise ajal ning tööle nendega välismaa kuulajaskonnas. Praktilise tundide käigus kujundatakse oskused vene keeles sõnade morfeemilise ja tuletusanalüüsi tegemiseks. Kolmas kursuse osa leksikoloogiast ja leksikograafiast annab ülevaate sõna semantika küsimustest, sõnavara stiilikihistustest ja kasutussfääridest, vene keele leksika kujunemisest ja arengust, vene keele fraseoloogia üldküsimustest ning vene keele leksikograafia suurimatest ja tähtsamatest allikatest.
Tutvustada keele foneetika- ja fonoloogia-, sõnamoodustuse ja  sõnavara süsteemi. Vaadelda tänapäeva leksikoloogia, fraseoloogia ja leksikograafia põhisuundi; kujundada oskust analüüsida ja prognoosida vene sõnavara põhilisi arengutendentse. Praktiliste tööde kaudu kujundada oskust iseloomustada iga hääliku artikulatsiooni, teha teksti foneetilist ja foneemilist transkriptsiooni. Kujundada oskust teha morfeemset ja sõnatuletuslikku, sõna leksikaal-semantilist analüüsi. Kujundada oskust prognoosida, parandada ja ennetada foneetilisi, fonoloogilisi ja intonatsioonilisi vigu välismaalaste kõnes.
Aine läbinud üliõpilane:
1) tunneb foneetika- ja fonoloogia-, sõnamoodustuse ning  leksikaalset süsteemi; 
2) hindab kriitiliselt Moskva ja Leningraadi fonoloogia koolkondade teadlaste arvamusi fonoloogia vaidlusküsimuste suhtes; 
3) iseloomustab igat häälikut artikulatoorse ja akustilise tüpoloogia seisukohast; vene ja inglise/eesti keelte fonoloogiate süsteemide analüüsist lähtudes saab prognoosida vigu välismaalaste venekeelses kõnes, märkab, ennetab ja parandab foneetilisi, fonoloogilisi ja intonatsioonilisi vigu ning mõistab nende tekkimise põhjusi;
4) oskab teha teksti foneetilist ja foneemilist transkriptsiooni; kasutab transkriptsioonimärke õpetamaks välismaalastele vene keeles lugemist; 
5) teeb morfeemi-,  sõnamoodustuse, sõna leksikaal-semantilist analüüsi ja hindab sõna ja fraseologismi kasutust;                                                            6) tunneb vene sõnavara kujunemise ajalugu ning põhilisi arengutendentse;
7) teab, missugust infot saab erisugustest sõnaraamatutest, orienteerub vene keele peamistes elektroonilistes keeleressurssides (korpused, sõnaraamatud), viib nende põhjal läbi vene keele sõnavara arengusuundade miniuuringuid;
8) märkab ja parandab vigu sõnade ja idioomide kasutuses välisõpilaste kõnes;
9) hindab autentse teksti sõnavara vastavust leksikaalsetele miinimumidele (A1-B1) ja loob õppeteksti tasemetele A1-B1.
