Kursuses käsitletakse põhiliste sündroomide ja haiguste etioloogiat ja arengumehhanisme organismi, koe, raku ja molekulide tasandil ning haiguslike muutuste toimet organismi funktsioonidele.
Aine eesmärgiks on anda üliõpilastele patoloogilise füsioloogia alaseid algteadmisi, mis aitaksid mõista haiguste etioloogiat ja patogeneesi mehhanisme nüüdisaegsel tasemel ja osata kasutada neid teadmisi haiguste diagnoosimisel ja ravis.
Kursuse läbinud üliõpilane:
- teab patoloogilisi protsesse ja nende arengumehhanisme; 
- teab vee- ja elektrolüütide ainevahetuse, happe-leelise tasakaalu häirete, süsivesiku ja lipoproteiidide ainevahetuse häirete etioloogilisi faktoreid ja oskab analüüsida organismi elutegevuse muutusi aga ka põhilisi kompensatsiooni mehhanisme nende puhul; 
- teab elundsüsteemide talitluse ja regulatsiooni muutusi patoloogiliste protsesside ning enamlevinud haiguste puhul ja oskab analüüsida patogeneesi mehhanisme.
