Doktoritöö on iseseisev uurimistöö, milles on esitatud konkreetse teadusliku probleemi
argumenteeritud originaalne lahendus ja mille tulemusi on rahvusvahelises erialakirjanduses
piisavalt avalikustatud. Väitekiri peab sisaldama:
1.1.1 ülevaadet uurimisvaldkonna hetkeseisust ja uurimisprobleemi kohast selles;
1.1.2 uurimisülesande püstitust;
1.1.3 kaitsmisele esitatavaid väiteid;
1.1.4 metoodika kirjeldust;
1.1.5 uurimisülesande lahendamise käiku ja tõestust;
1.1.6 kokkuvõtet;
1.1.7 kasutatud kirjanduse loetelu;
1.1.8 ammendavat eestikeelset kokkuvõtet töö eri osade sisu kohta, kui väitekiri on
kirjutatud võõrkeeles, ning ammendavat võõrkeelset kokkuvõtet töö kõigi osade sisu kohta,
kui väitekiri on kirjutatud eesti keeles.
Doktoritöö eesmärgiks on rakendades omandatud erialapädevusi luua iseseisev, uut teaduslikku informatsiooni sisaldav uurimus, milles on esitatud eriala oluliste teadusprobleemide argumenteeritud originaalne lahendus.
Doktorant on omandanud iseseisva teadusliku uurimistöö oskused ja meetodid, oskab püstitada oma teaduserialal olulisi uurimisprobleeme ja pakkuda neile argumenteeritud originaalseid lahendusi, valdab erialase andmekogumise ja -analüüsi metoodikat, omab kõrgtasemel teadusliku analüüsi ja kriitika võimet, tal on oskus kirjutada rahvusvahelisel tasemel teaduspublikatsioone.
