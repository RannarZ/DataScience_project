Kompleksaine koosneb järgmistest osadest:
1.karaktertants ja rütmid, rõhk- ja lööksammude tehnikad
2.põrandatehnika;
3.jazztants.

Õppetöö toimub füüsiliste praktikumide vormis rühmatööna.

Mooduli kõik õppeained on omandamiseks kompleksselt, paralleelselt, omavahel seostatult, mille üldeesmärgiks on lisaks füüsilisele treenitusele jõuda tulevase näitleja konkreetsete psühhofüüsiliste väljendusoskuste omandamiseni ja nende oskuste rakendustehnikate valdamiseni. Lavalise kehatehnika elementide käsitlemise järjestus sõltub antud kursuse üliõpilaste füüsilistest eeldustest.
Komplekskursuse eesmärkideks on
- arendada üliõpilase üldist lavalist enesetunnetust, kus erinevad tantsutehnikad ja treeningsüsteemid toetavad tulevase näitleja kehatunnetust, rühti, koordinatsiooni, väljendusrikkust, liigutuste liikumiste lõpetatust ja muusikalist tunnetust;
- arendada üliõpilase üldfüüsilist vormi ja erinevaid tantsutehnilisi oskusi etenduskunstide kontekstis;
- süvendada improviseerimisvõimet ja julgust, impulsiivset loovat koostööd paarilisega/rühmas.
Komplekskursuse läbinu
- oskab iseseisvalt luua tantsulisi ja rütmilisi kombinatsioone;
- on arendanud oma rütmitaju ja koordinatsiooni;
- orienteerub erinevate Euroopa rahva- ja seltskonnatantsude stilistikas ja oskab neid rakendada lavastuse kontekstis;
- mõistab põrandatehnika sõnavara ja treeningsüsteemi metoodikat;
- mõistab jazztantsu sõnavara ja treeningsüsteemi metoodikat;
- on kogenud erinevate tantsutehnikate ja improvisatsiooni rakendamist tantsu/ liikumislavastuse loomise kontekstis;
- on arendanud oma üldist füüsilist võimekust, tantsulisust, väljenduslikkust ja erinevaid tantsutehnika elemente.
