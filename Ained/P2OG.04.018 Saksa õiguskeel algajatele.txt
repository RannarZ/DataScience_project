Kursusel antakse ülevaade saksa keele eripärast. Õpitakse saksa keele sõnavara ja grammatikareegleid tasemel, mis võimaldavad õppijatel suhelda lihtsamates argiolukordades teemadel nagu mina ja minu pere, igapäevased tegevused, tudengielu, õigusõpe ja erialavalik, riietus, ilm jne.
Lisaks õpitakse lihtsamaid erialase saksa keele mõisteid ja väljendeid ning arendatakse erialase keele süvendatud õppimiseks vajalikke oskusi. Kursusel tutvustatakse saksa keele õppimise materjale, sõnaraamatuid, elektroonilisi allikaid. 
Õppejõu hinnangul kõrgema keeletasemega õppijatel on võimalus taotleda keeletasemele vastavaid ülesandeid.
Kursuse eesmärk on anda ja kinnistada algteadmisi saksa keelest ning õpetada erialase saksa keele süvendatud õppimiseks vajalikke oskusi.
Kursuse läbinud üliõpilane
-	oskab korrektselt hääldada tuttavaid sõnu ja fraase
-	tunneb saksa keele sõnavara A 1 tasemel 
-	mõistab ja oskab tõlkida saksakeelset kirjalikku teksti A 1 tasemel
-	oskab õpitud sõnavara piires end suuliselt ja kirjalikult väljendada
-	tunneb lihtsamaid erialase saksa keele mõisteid ja väljendeid
-	oskab kasutada saksa keele digitaalseid sõnastikke
-	oskab valida edasiseks keeleõppeks sobivat keeletaset
