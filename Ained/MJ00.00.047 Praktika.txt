Praktika läbimiseks on erinevaid võimalusi ja praktika lõppeb alati aruandega, mis oma sisult on eneseanalüüsi raport:
* Praktika käigus võib töötada mõnes ettevõttes või MTÜs konkreetses valdkonnas
* Praktika käigus võib panna kokku meeskonna ja tegeleda mingi uue idee arendamisega
* Praktika käigus võib olla mentoriks mõnele alustavale ettevõttele või ideearendusele
Praktika eesmärk on siduda tulevikuoskused ja kaasaegse majanduse olulisemad teadmised ning rakendada need praktikas.  Magistriõppes võiks üheks väljundiks olla projektipraktika tiimide juhtimine.
Praktika läbinud üliõpilane:
- seob vähemalt kaks tulevikuoskust õppekaval õpituga ja rakendab neid oskusi töökeskkonnas;
- analüüsib enda kogemust, kogemusest õpitut ning hindab arenguvajadusi (STARR metoodika);
- annab hinnangu ühele tulevikuoskuse rakendamisele.
