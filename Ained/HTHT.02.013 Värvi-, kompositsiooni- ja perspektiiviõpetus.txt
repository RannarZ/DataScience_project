Õppeaine koosneb kolmest osast: värvusõpetus, kompositsioon, perspektiiviõpetus. Toetutakse Itteni,  Edwardsi, Lapini jt töödele, rakendades saadud teadmisi praktilistes töödes.
Üldeesmärgiks on kunstiõpetuses ja kunstiloomingus oluliste struktuuriosade tutvustamine,  teoreetiliste, praktiliste ja metoodiliste oskuste kujundamine õpetamaks kunstiõpetust põhikoolis
Kursuse läbinud üliõpilane 
- tunneb kunstiloomingu ja kunstiõpetuse struktuuri;
- mõistab värvi-, kompositsiooni ja perspektiiviõpetuse reegleid ja põhimõtteid; 
- teab põhilist värvi-, kompositsiooni- ja perspektiiviõpetuse alast terminoloogiat,
- on võimeline analüüsima nii oma loovtöid, kunstiteoseid kui õpilastöid; 
- rakendab omandatud teoreetilisi, metoodilisi ja praktilisi oskusi oma töödes ja kunstitegevuste kavandamisel.
