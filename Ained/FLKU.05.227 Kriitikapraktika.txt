Kriitikapraktikat on võimalik sooritada kahel suunal: 1) kriitiliste analüüside avaldamine kultuuriväljaandes; 2) kriitikaprotsessi praktiline mõtestamine. Praktika eesmärk on kriitilise teksti avaldamisprotsessi kogemine alates arvustatava teose valikust kuni analüüsi ilmumiseni mõnes kultuuriväljaandes.  

Praktika sisaldab kollokviume, mille käigus tutvutakse kriitikateksti koostamise põhimõtete ja erinevate väljaannete nõuetega kriitikatekstile. Seejärel valib üliõpilane teose (ilukirjandusliku algupärandi, tõlke, artiklikogumiku vm), mida soovib arvustada, ning väljaande, kus seda avaldada (nt Keel ja Kirjandus, Sirp, Vikerkaar, Akadeemia, Looming, Postimees, Eesti Päevaleht, Värske Rõhk). Praktikanti juhendab erialaõppejõud koostöös väljaande toimetajaga. Kriitikaprotsessi praktilist mõtestamist pakub andmebaaside loomine ja korrastamine (nt kriitikaantoloogia või muu kirjanduse metatasandit hõlmavate leksikonide koostamine ja kommenteerimine).

Täpsem info: Liina Lukas (liina.lukas@ut.ee) või Arne Merilai (arne.merilai@ut.ee)

Vt ka https://moodle.ut.ee/course/view.php?id=9765
Kriitikapraktika eesmärk on kirjandusteadusliku kriitika praktiseerimine.
Üliõpilane 

- tunneb kriitikateksti koostamis- ja toimetamispõhimõtteid, kirjandusarvustuste eri stiile ja funktsioone; 
- osaleb kriitikateksti avaldamisprotsessis ja avaldab arvustuse mõnes kultuuriajakirjas või teeb kaastööd mõnele kriitikatekste sisaldavale andmebaasile.
