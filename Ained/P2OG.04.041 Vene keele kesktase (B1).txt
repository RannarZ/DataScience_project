Kursus on jätkuks algkursusel omandatule, kursuse eesmärk on luua eeldused iseseisvaks tööks erialase kirjandusega ja toimetulekuks erinevates keelesituatsioonides.
Vene keele foneetika, grammatika ja süntaksi põhireeglite omandamine, mis oleks piisav vabaks kommunikeerumiseks suhtlustasandil ning teadustekstide mõistmiseks ja analüütiliseks kasutamiseks. Sõnavara miinimumi omandamine võimaldamaks käsitleda õigusalaseid tekste.. Kursus kinnistab ja süvendab baasteadmisi, arendab kõne- ja kirjakeele oskust.
Kursuse läbinud üliõpilane suudab:
* suudab mõista kõike olulist endale tuttaval teemal (töö, õpingud, vaba aeg vm);
* oskab koostada teksti tuttaval või enda jaoks huvipakkuval teemal nii kirjalikult kui ka suuliselt, kasutades õigesti õpitud grammatilisi konstruktsioone;
* suudab aru saada lühikestest ja lihtsatest tekstidest tuttavatel teemadel;
* oskab kirjeldada kogemusi, sündmusi, eesmärke, muljeid jne ning lühidalt põhjendada / selgitada oma seisukohti ja plaane, vahetada olulist infot ja avaldada oma arvamust praktiliste probleemide kohta;
* suudab leida vajalikku infot igapäevatekstidest (reklaamid, menüüd, ajakavad jm) ning aru saada aeglaselt ja selgelt edastatud raadio- või telesaadete põhisisust, kui need käsitlevad tuttavaid või huvipakkuvaid teemasid;
* suudab ettevalmistuseta osaleda lühikestes vestlustes igapäevastel praktilistel teemadel ja tavapärastes situatsioonides;
* suudab luua sotsiaalset kontakti (tervitada, hüvasti jätta, tutvustada, tänada, määrata kokkusaamist jne);
* oskab kirjutada lühikesi lihtsaid seostatud tekste.
