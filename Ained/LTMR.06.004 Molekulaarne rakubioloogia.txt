Õppeaine annab kontsentreeritud ülevaate nii eukarüootsetes, kui prokarüootsetes rakkudes toimuvatest molekulaarsetest protsessidest, mis on aluseks rakkude kohastumisel väliskeskkonnas toimuvatele muutustele ja signaalidele. Aine kujundab üldise arusaama rakudevahelise signalisatsiooni alustest, makromolekulide struktuuri ja funktsiooni vahelistest seostest ning geneetilise info avaldumist kontrollivatest protsessidest. Aine on sissejuhatuseks mitmetele valikainetele, kus mitmeid siin tutvustatud protsesse käsitletakse põhjalikumalt.
Kursuse eesmärgiks on anda üldteadmised molekulaarsest rakubioloogiast. Kursus annab ülevaate rakkudes toimuvatest molekulaarsetest protsessidest ja nende sidususest.
Kursuse läbinud tudengid: 
1. Omavad ülevaadet bioloogilistest protsessidest, mille kaudu kujuneb rakkude vastus neid ümbritsevale keskkonnale - alustades erinevatest signalisatsiooniradadest kuni rakkude diferentseerumiseni. 
2. Orienteeruvad makromolekulide (eeskätt valkude) struktuurides ja selle tuvastamise metoodikates. 
3. Omavad ülevaadet rakkude diferentseerumise molekulaarsetest mehhanismidest. 
4. On kursis põhiliste protsessidega, mis kontrollivad geneetilise info avaldumist.
