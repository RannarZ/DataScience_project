Kursusel käsitletakse kopsu, mediastiinumi, söögitoru ja rindkereseina nii hea- kui pahaloomuliste haiguste diagnostikat rõhuasetusega invasiivsetel diagnostikameetoditel. Vaadeldakse videomediastinoskoopia, -torakoskoopia ja -bronhoskoopia rolli erinevate haiguste uurimisel, sealhulgas diferentsiaaldiagnostiliste küsimuste lahendamisel. Käsitletakse radioloogiliste uuringute võimalusi, samuti invasiivseid radioloogilisi protseduure.
Kursuse teise põhiaspektina tutvustatakse torakaalkirurgia põhikursusel käsitlemata haiguste kaasaegseid ravimeetodeid, minimaalinvasiivse kirurgia hetkeseisu ja võimalikke arengusuundi. Antakse ülevaade kopsutransplantatsiooni näidustustest ja võimalustest ning rindkerekirurgia seostest teiste erialadega.
Kursuse eesmärgiks on tutvustada kaasaegseid kopsu, mediastiinumi, söögitoru ja rindkereseina nii hea- kui pahaloomuliste haiguste diagnostikat rõhuasetusega invasiivsetel diagnostikameetoditel.
Kursuse läbimise järgselt peavad tudengid orienteeruma kopsu, mediastiinumi, söögitoru ja rindkereseina nii hea- kui pahaloomuliste haiguste diagnostikas, oskama valida optimaalseid diagnostikameetodeid ning omama ülevaadet erinevate diagnostikameetodite võimalustest, puudustest ja võimalikest tüsistustest. Samuti peavad tudengid tundma rindkerehaiguste kirurgilise ravi näidustusi ja kasutatavaid operatsioonimetoodikaid.
