Kursus annab esmase ülevaate sotsiolingvistikast kui keele ja ühiskonna seoseid ja vastastikmõju käsitlevast keeleteaduse harust, selle probleemidest, suundadest, empiirikast ja uurimismeetoditest. Kursuse keskmes on üksikkõneleja keel ja keelelised valikud suhtes ümbritsevaga.
Sotsiolingvistika ainena aitab paremini mõista kõneleja keelekasutust ja keelelisi valikuid ühiskonna ja keele seoste taustal, arendab uurimis- ja analüüsioskusi, akadeemilist suulist ja kirjalikku eneseväljendust, õpi- ja koostöö oskusi. Kursuse fookus on mikrosotsiolingvistikal, kõnelejal.
Kursuse läbinud üliõpilane:
- mõistab ja selgitab keele ja ühiskonna seoste mitmekesisust ja vastastikmõju;
- tunneb sotsiolingvistika teoreetilis-metoodilist raamistikku;
- valib lühiuuringuks asjakohase keelenähtuse, rakendab analüüsimisel sotsiolingvistika töövõtteid.
