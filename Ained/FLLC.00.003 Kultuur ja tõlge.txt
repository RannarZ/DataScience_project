Kursusel analüüsitakse olulisemaid suundumusi, mõisteid ja meetodeid tõlketeaduses ning rakendatakse neid erinevate kultuuris esinevate tõlkenähtuste analüüsimisel. Kursusel käsitletakse tõlkimist ka tähendustloova protsessina ja arendatakse tõlkeliste kultuurinähtuste märkamise, tõlgendamise ja analüüsimise oskuseid. Kursusel osalemine eeldab valmisolekut rühmatöödeks.
Kursuse eesmärk on analüüsida aktuaalseid suundumusi tõlketeaduses ning rakendada neid erinevate kultuuris esinevate tõlkenähtuste analüüsimisel.
Kursuse läbinud üliõpilane
*	oskab märgata, mõtestada ja analüüsida mitmesuguseid tõlkelisi kultuurinähtusi;
*	on tuttav tõlketeaduse põhimõistete ja -meetoditega ning oskab neid rakendada;
*	on täiustanud ülekantavaid oskusi, nt teadusteksti kriitiline lugemine, diskussioonides ja  rühmatöödes osalemine, akadeemiline kirjutamine, avalik esinemine.
