Magistriväitekiri eripedagoogika või logopeedia alal.
Kujundada oskused eristada ja ära tunda lahendamist vajavaid probleeme eripedagoogika või logopeedia valdkondades ning pakkuda sisuliselt põhjendatud viise nende probleemide lahendamiseks; kujundada nii teadustööks kui erialaseks tegevuseks vajalikud teadusliku eneseväljenduse oskused.
1.Püstitab teaduskirjandusele toetudes uurimisprobleemi ning sellega kooskõlas sõnastab uurimuse eesmärgi ja uurimisküsimused ja/või hüpoteesid.
2. Leiab, analüüsib ja sünteesib teemakohast teaduskirjandust, selles esitatud teoreetilisi käsitlusi ning uurimistulemusi.
3. Valib oma uuringuks sobivaima uurimismeetodi, põhjendab selle valikut, töötleb ja analüüsib uurimisandmeid.
4. Esitab oma uuringu tulemused ning tõlgendab neid lähtuvalt teoreetilistest lähtekohtadest ja varasemate uurimuste tulemustest.
5. Järgib akadeemilise kirjutamise nõudeid kooskõlas lõputööde vormistamise juhendiga.
6. Esitleb tööd ja kaitseb oma seisukohti avalikus akadeemilises diskussioonis.
