Õppeaine läbimise käigus antakse ülevaade haridusasutuse igapäevasest administreerimisest ja põhiprotsesside toetamise juhtimisest. Tutvustatakse organisatsiooni enese- ja sisehindamise eesmärke, korraldamise aluseid ja dokumentatsiooniga ümberkäimist. Samuti aidatakse üliõpilasel seostada igapäevast administreerimistegevust organisatsiooni strateegilise planeerimise, tulemuste hindamise ning tagasisidestamisega.
Õppeaine eesmärkideks on:
- võimaldada ülevaate omandamist haridusasutuse administreerimises ja põhiprotsesside toetamise juhtimise valdkonnas;
- võimaldada teadmiste omandamist organisatsiooni enese- ja sisehindamise eesmärkidest, süsteemist ja korraldamise alustest ning seostest organisatsiooni strateegiaga.
Õppeaine edukalt läbinud üliõpilane:
- omab ülevaadet haridusasutuse juhtimise ja arendustegevuse, sh sisehindamise alusdokumentidest, kui õpi- ja kasvatusprotsessi raamistikust;
- valdab kooli toimimisel kasutatavaid juhtimistaktikaid ja -võtteid ning oskab neid seostada atrateegiatega;
- oskab koostada ja analüüsida sisehindamise aruannet ning õppekava;
- oskab kaasata kooli põhitegevuseks tarvilikke lisaressursse ning tunneb vastavaid kommunikatsioonikanaleid ja -viise.
