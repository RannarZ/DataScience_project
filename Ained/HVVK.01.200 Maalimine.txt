Natüürmortide maalimise kaudu klassikaliste koloriidi loomise võtete omandamine.Natüürmordi maalimine soojas, külmas ja neutraalses koloriidis. Vormi kujutamine valguse ja varju abil. Valguse ja varju kujutamise analüüs lähedastes heledates toonides natüürmordi baasil. Värvusring, erinevad kooskõla tüübid, toonikontrast, värvuskontrast.
Luua võimalused värvusõpetuse rakenduslike põhitõdede omandamiseks ja maalimise tähtsamate väljendusvahenditega (koloriit, joon, pind, tekstuur) ning kompositsioonielementidega (tasakaal, kontrast,  rütm, sümmeetria) tutvumiseks. 
Luua tingimused maaliliste vahenditega vormi edasi andmise ning koloriidi kaudu maalilise terviku loomise esmaste vilumuste omandamiseks ja kavandamiseks vajalike akvarellivõtetega tutvumiseks.
Õppeaine edukalt läbinud üliõpilane:
-	oskab näha ja teadvustada ümbritseva keskkonna ning esemete värvikvaliteete, tooni, koloriiti, heletumedust, küllastatust, õhuperspektiivi, valguse ja varju toonisuhteid.
-	tunneb ja kasutab eriala vajadustest lähtuvalt koloriidi abil maalilise terviku loomise põhimõtteid
-	tunneb värviõpetuse maalimise ja kompositsiooni seisukohast olulisi põhimõtteid ning rakendab neid loovalt
-	oskab end iseseisvalt motiveerida, oma tegevust analüüsida ja oma tööprotsessi ning selle tulemust hinnata 
-	oskab oma töid esitleda ja vormistada
