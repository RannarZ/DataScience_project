Kursus tutvustab probleeme, millega tõlkijad (ja toimetajad) praktikas kokku puutuvad, ning võtteid nende lahendamiseks. Praktiliste harjutuste käigus tutvutakse eri liiki tekstide spetsiifikaga (mida pidada silmas jutustava ilukirjanduse, teatriteksti, esseistika tõlkimisel) ning kaalutlustega, mis tõlkija tööd juhivad (kuidas mõjutavad tõlkelahendusi ja tõlkija valikuid kontekst, sihtrühm, poeetika, keelenormid jm, kuidas jõuda adekvaatse lahenduseni detailide ja tervikteksti tasandil). Harjutusmaterjalina kasutatakse olemasolevaid tõlketekste (ei eelda lähtekeele tundmist) ning tõlgitakse iseseisvalt. Ühiselt tõlgitavate tekstide lähtekeel on inglise keel, individuaalseks tööks võib kokku leppida ka teisi lähtekeeli.
Anda praktilisi näpunäiteid ilukirjanduse ja esseistika tõlkimiseks.
Üliõpilane oskab kirjeldada teksti tõlkeomadusi, anda argumenteeritud hinnanguid tõlketeksti kvaliteedile, on iseseisvalt tõlkinud ilukirjanduslikku või esseistlikku teksti.
