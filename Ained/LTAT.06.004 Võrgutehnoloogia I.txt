Kursus baseerub Cisco CCNA õppematerjali esimesel peatükil: "Introduction to Networks". Käsitlust leiavad võrgu terminoloogiad ja protokollid, lokaalvõrgud (LAN), OSI ja TCP/IP mudel, võrgu planeerimine ja kaabeldamine, Ethernet, internetiprotokolli IP aadresseerimine ja marsruutimine. Praktikumides kasutatakse Cisco kommutaatoreid ja marsruutereid.
Selle aine eesmärgiks on anda alusteadmised internetitehnoloogiast, arvutivõrkudest ja oskused nende rakendamiseks tegelikus töökeskkonnas. Kui tudeng läbib ka selle aine teise osa "Võrgutehnoloogia II", siis ta on ette valmistatud CCNA(Cisco sertifitseeritud võrguspetsialist) sertifikaadi eksamiks.
Kursuse lõpuks oskavad tudengid koostada IPv4 ja IPv6 aadresseerimisskeeme arvutivõrkudele ning teha lihtsamaid kommutaatorite ja marsruuterite häälestamistöid, mis on vajalik turvalise kohtvõrgu (LAN) ehitamiseks.
