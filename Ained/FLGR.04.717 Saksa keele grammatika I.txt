Tähtsamad sõnaliigid (tegusõna, nimisõna, omadussõna, asesõna), nende vormistik ja vormide funktsioonid. 
Saksa lauseehituse põhialused: tegusõna asukoht lauses (3 struktuuritüüpi) ja tüüpilised lausemudelid.
Grammatika annab üliõpilastele võimaluse täiendada oma teadmisi saksa keele grammatika olulisemates küsimustes, mis on aluseks saksa keele valdamiseks nii kõnes kui kirjas. Kursuse eesmärgiks on keelelise mõtlemisoskuse arendamine.
Pärast kursuse läbimist üliõpilane

1) teab ja kasutab ükskeelseid elektroonilisi sõnaraamatuid (dwds.de, duden.de) ja keelekorpusi (deSkell) grammatilise teabe leidmiseks;
2) oskab määrata nimisõnade sugu tähenduse ja järelliite põhjal ning tunneb enamlevinud homonüüme saksa keeles;
3) kasutab kontekstis õigesti määravat, umbmäärast ja nullartiklit;
4) tunneb viit mitmuse moodustamise põhitüüpi ja teab mitmuse moodustamise reegleid;
5) tunneb nimisõnade käändkondi, oskab nimisõnu oma tekstides õigesti käänata nii ainsuses kui ka mitmuses;
6) tunneb omadussõnade käändkondi ja oskab moodustada võrdlusastmeid, kasutab omadussõnu tekstides grammatiliselt õigesti;
7) teab millised eessõnad nõuavad nimisõna geniitivis, daativis, akusatiivis või daativis (kus?) ja akusatiivis  (kuhu?) ning kasutab eessõnu tekstiloomes grammatiliselt õigesti;
8) tunneb ja kasutab erinevaid ajavorme;
9) tunneb ja kasutab tegusõna rektsiooni,
10) määrab tegusõna eesliite (lahutatav/ mittelahutatav) ning kasutab neid kontekstis;
11) moodustab tingiva kõneviisi (Konjunktiv II) erinevaid ajavorme ning kasutab neid tekstiloomes,
12) moodustab passiivi erinevaid ajavorme ning kasutab neid tekstiloomes.
13) väärtustab grammatikat ning kirjakeele normile vastavat kirjutusviisi, kasutades klaviatuuril saksa ß-i ja automaatset õigekirjakontrolli.
