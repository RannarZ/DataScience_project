Kursus keskendub ülevaate andmisele nõustamise põhimõtetest, nõustamise protsessi üheksast etapist, personaalsest taastumisest ja inimese toimevõimekuse arengust ning nõustamiseks vajalikest suhtlemisoskustest ning nõustamise rakendamise võimalustest sotsiaaltöös ja rehabilitatsioonis.
Käsitletavad teemablokid: Nõustamise põhimõtted ja nõustamise protsessi üheksa etappi. Nõustamise erisus sotsiaaltöös ja rehabilitatsioonis. Nõuded ja ootused nõustajale. Nõustamist mõjutavad tegurid. Nõustamise baasteooriad (põhimõisted, võtmekontseptsioonid, baastehnikad).
Kursuse eesmärk on omandada teadmised nõustamise põhimõtetest, etappidest, toimevõimekuse arengust ja omandada esmased oskused nõustamisprotsessi läbiviimiseks sotsiaaltöö ning sotsiaalse rehabilitatsiooni klienditöös.
Õppeaine läbinud õppija:
* teab nõustamise põhimõtteid
* teab nõustamise rakendusvaldkondi
* teab nõustamisprotsessi etappe
* on teadlik nõustamise kui sekkumismeetodi piirangutest (sh eetilistest aspektidest)
* teadvustab kliendikeskse töö põhiprintsiipe (kliendi enesemääramisõiguse tunnustamine, kliendist lähtumine protsessi kõikides etappides jne)
* teab ja eristab peamisi nõustamisteooriatel põhinevaid lähenemisi
* oskab määratleda ning analüüsida nõustamisprotsessi mõjutavaid tegureid
* tunneb aktiivse kuulamise oskuseid
* teab, kuidas toetada kliendi aktiivsust nõustamise üheksas etapis
* mõistab eneserefleksiooni olulisust nõustamise töös
* tunneb kaasaegset erialast sõnavara eesti ja inglise keeles
