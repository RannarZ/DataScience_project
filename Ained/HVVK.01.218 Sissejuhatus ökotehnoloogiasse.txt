Ökotehnoloogia (Ecotechnology, Ecological engineering) on selliste jätkusuutlike ökosüsteemide rajamine ja kujundamine, mis integreerivad inimühiskonda loodusega selliselt, et sellest on kasu mõlemale. 

Kursuse ülesanne on anda ülevaade erinevatest ökotehnoloogiatest: põhiprintsiibid; ökoloogilise arhitektuuri, ehituse ning materjalide ja tehnoloogiate hindamise üldpõhimõtted (nt olelustsükli hindamine, säästlike ehitiste kavandamine, säästvad ehitusmaterjalid, looduslikud värvid, ehitistes energia-säästmise tehnoloogiad, ehitiste passiivne energia, passiivmajad, sisekliima); säästvad veemajandus- ja puhastustehnoloogiad (nt rohelised infrastruktuurid, säästlikud drenaažisüsteemid, tehismärgalad); ökosüsteemide taastamine ja ökotehnoloogiad säästvas põllumajanduses. Kursuse osana peavad tudengid kirjutama ja esitama teadustöödel põhineva aruande.
Anda ülevaade ökotehnoloogiliste põhimõtete rakendamisest erinevates valdkondades. Kursus koosneb loengutest ja seminaridest. Käsitletakse ökoloogilisi tehnoloogiad, sh energeetika (tuule-, vee-, päikeseenergia), ehitus (liginull,- null- ja negatiivse energiatarbega hooned, passiivhooned), veekasutus (puhta vee ja reovee käitlus), ökoloogiline arhitektuur.
- teab ökotehnoloogia põhiprintsiipe ja mõisteid;
- eristab ja oskab kirjeldada ökotehnoloogilisi lahendusi veekasutuses (puhas- ja reovesi); energiavajaduses ja -tõhususes, sh. ehituses; ökosüsteemide taastamises ning ökoloogilises põllumajanduses;
- on teadlik keskkonnaprobleemide ennetamise ja lahendamise võimalustest;
- analüüsib iseseisvalt ühe etteantud ökotehnoloogia valdkonna teadustöö tulemusi ja järeldusi ning koostab rühmatöö vormis läbi töötatud teadustööde põhjal raporti;
- osaleb õppekäigul erinevates ökotehnoloogiate rakenduskohtades.
