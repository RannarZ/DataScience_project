Loengukursuse raames käsitletakse järgmisi teemasid: eukarüoodi (inimese) ja prokarüoodi genoomi üldine struktuur ja selle uurimise meetodid, mutatsioonide tüübid, kuidas mutatsioonid tekivad ja mis tüüpi mutatsioon on mingi haiguse taga. Lisaks sellele vaadeldakse lähemalt epigenoomi, selle uurimise meetodeid ning epigenoomi muutuste seost haigustega. Järgmise tasemena käsitletakse transkriptoomi, selle regulatsiooni uurimise meetodeid ning samuti ka transkriptsioomi muutuste seost haigustega. Edasi vaadeldakse juba proteoomi ja selle uurimise meetodeid ning valkude tasemel toimunud muutuste seost haigustega. Eraldi tähelepanu on pööratud ka mikrobioomile, selle uurimisele ja seosele tervisega. Bioloogilise info eraldi tasemetega tutvumise võtab kokku metaboloomika, selle meetodid ja rakendused. Lisaks oomika alustega tutvumisele käsitletakse ka nende bioloogilise info kihtide uurimise rakenduslikku külge nagu näiteks genoomi editeerimist, geen-keskkond ja geen-geen interaktsioonide uurimist ning ka vähi-, reproduktiiv- ja farmakogenoomikat koos praktiliste näidetega.
Anda üliõpilastele alus bioloogilise informatsiooni erinevatest kihtide ja tasemete mõistmiseks. Ainekursust läbivaks ja ühendavaks teemaks on "miks jääb inimene haigeks?" Spetsiifilisemalt käsitletakse, millisel juhul on bioloogilise informatsiooni puhul tegemist normväärtusega ja millisel juhul kõrvalekaldega ning millised muutused võivad selle tagajärjel inimese organismis toimuda.
Üliõpilane orienteerub bioloogilise informatsiooni erinevate tasemete vahel ning mõistab, milliseid meetodeid nende uurimiseks rakendatakse ja omandab saadud tulemuste analüüsi põhialused.
