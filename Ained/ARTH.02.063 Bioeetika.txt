Üleülekooliline doktoriõppe valikaine on mõeldud kõigile neile doktorantidele, kelle biomeditsiinilise uurimistöö ja sellega seotud valdkondade eesmärgiks on inimene või teised elusorganismid, eeskätt arstiteaduskonna, bioloogia, füsioteraapia, sporditeaduste erialade doktorantidele, teatud interdistsiplinaarsete teemade korral samuti ka sotsiaalteaduste, filosoofia, keemia,  füüsika, usuteaduse jt  erialade doktorantidele. Aine sisaldab loengute ja seminaride programmi aine eesmärkide realiseerimiseks.
Omandada kaasaegse bioeetika ja teadusliku uurimistöö eetika olulisemad põhimõtted ja regulatsioonid, samuti vilumused käsitleda probleemseid olukordi bioeetikaalases uurimistöös.
1. Tunda bioeetika kujunemist, olulisemaid teoreetilisi seisukohti ja nende rakendumist meditsiini ja bioloogia teatud valdkondades.
2. Omandada teadusliku uurimistöö eetika olulisemad üldpõhimõtted, samuti biomeditsiiniliste inimuuringute ja loomkatsete läbiviimise eetilised põhimõtted.
3. Osata hinnata eetilisi aspekte reaalses biomeditsiinilises uurimistöös ja analüüsida vastavaid juhtumeid bioeetika seisukohalt.
4. Osata vormistada uurimistöö taotlus inimuuringute eetikakomiteele.
