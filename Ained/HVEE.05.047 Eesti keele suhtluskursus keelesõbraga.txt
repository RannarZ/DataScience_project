Kursus toimub eesti ja mitte-eesti emakeelega üliõpilaste paaristööna. Mitte-eesti emakeelega üliõpilase paariliseks on eesti emakeelega üliõpilasest keelesõber, kellega koos mõeldakse läbi kursuse kohtumiste sisu ja tegevused. Kõik osalejad täidavad Moodle'is individuaalset õpipäevikut, kuhu tuleb iga toimunud keeleõppekohtumise kohta teha lühike sissekanne.
Anda eesti emakeelega üliõpilastele oma emakeele võõrkeelena õpetamise esmane kogemus ning võimalus olla eesti kultuuri vahendaja rollis.  Pakkuda mitte-eesti emakeelega üliõpilastele võimalust arendada eesti keeles suhtlemise oskust ja täiendada teadmisi eesti ühiskonnast ja kultuurist. Arendada koostöö-, suhtlus- ja ajaplaneerimisoskust.
Kursuse läbinud eesti emakeelega üliõpilane
a) on saanud oma emakeele võõrkeelena õpetamise ja eesti ühiskonna ning kultuuri tutvustamise esmase kogemuse;
b) on arendanud oma koostöö-, suhtlus- ja ajaplaneerimisoskust.
Kursuse läbinud mitte-eesti emakeelega üliõpilane
a) on arendanud oma eesti keele suhtluspädevust;
b) on täiendanud oma teadmisi eesti ühiskonnast ja kultuurist;
c) on arendanud oma koostöö-, suhtlus- ja ajaplaneerimisoskust.
