Kinnisvaraks on klassikaliselt loetud maad koos sellele tehtud parendustega. Viimasteks võivad olla kõikvõimalikud rajatised ning ehitised, mis maatükki väärtustavad. Kinnisvarast on saanud meile kõigile tuttav elu- ja töökeskkond - me kõik elame kusagil ja töötame mingites ruumides. Kinnisvara esimeseks ülesandeks ongi rahuldada inimkonna elamisvajadusi ja luua tööks ning puhkuseks sobiv keskkond. Kuid sellele lisaks on kinnisvara ja sellega seonduv veel ärikeskkond. Kursus käsitleb kinnisvara olemust, kinnisvaraturu toimimise põhimõtteid ja erinevaid tegevusi kinnisvaraturul, mida saab kokku võtta nimega kinnisvaraäri. Kursus on mõeldud nii eraisikust laenusoovijatele kui ka äriühingute kinnisvaraprojektidega tegelevatele töötajatele. Kursuse raames õpitakse defineerima kinnisvara ja selle omadusi, orienteeruma kinnisvara ja selle käivet reguleerivas seadustikus, kirjeldama kinnisvaraturu toimemehhanisme ja turu mõjutegureid, analüüsima kinnisvaraprojekti põhinäitajaid ja tegema selle põhjal otsuseid, kirjeldama erinevate kinnisvara-ala spetsialistide tegevust.
Pärast kursuse läbimist peaksite olema suuteline defineerima kinnisvara ja selle omadusi; orienteeruma kinnisvara ja selle käivet reguleerivas seadustikus; kirjeldama kinnisvaraturu toimemehhanisme ja turu mõjutegureid; analüüsima kinnisvaraprojekti põhinäitajaid ja tegema selle põhjal otsuseid; kirjeldama erinevate kinnisvara-ala spetsialistide tegevust.
