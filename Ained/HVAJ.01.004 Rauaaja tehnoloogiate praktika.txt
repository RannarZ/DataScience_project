Rauaaja tehnoloogiate praktika viiakse läbi Rõuge muinastalus koostöös MTÜ Õpperetkega.
Praktika käigus ehitatakse ja parandatakse muinastalus olevaid hooneid ning rekvisiite. Metallitöös saab tutvuda rauaegse sepistamise ja värviliste metallide valamisega. 

Rõuges ööbitakse kohalikus koolis ja süüa tehakse ühiselt - mõlema eest tuleb praktikal osaleval tudengil maksta. Toidu- ja majutuskulu maksmine on vabatahtlik: kui osaleja ei soovi MTÜ Õpperetke poolt korraldatud toitlustust ja majutust, siis seda maksma ei pea. Majutus osaleja soovil kas Rõuge kooli põrandal või Muinastalus (seal ööbimine on tasuta), seega on tarvis kaasa võtta isiklikud magamistarbed. Koolis on meie kasutada köök, WC ja dušš.

Arvestuse saamiseks esitab tudeng praktikaaruande, kus on kirjeldus tema tehtud tööst, ajakulust ja tagaside praktikast.
Aine võimaldab üliõpilasel omandada praktilise töökogemuse käigus ehituse ja esemete valmistamisega seotud rauaaegseid tehnoloogiaid nagu puutöö ja metallivalu, kuid puututakse kokku ka olmeliste teemadega nagu rauaaegsete vahenditega söögitegemine.
Üliõpilane tunneb erinevate muinasaegsete esemete valmistustehnoloogiaid ja oskab neid teistele inimestele tutvustada.
