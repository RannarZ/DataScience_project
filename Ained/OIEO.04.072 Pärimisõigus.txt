Kursuse raames käsitletakse pärimisõiguse põhimõtteid ja peamisi mõisteid; seadus-, testamendi- ja pärimislepingujärgset pärimist Eestis ning võrreldakse neid teiste Euroopa maade vastavate pärimisõiguse instituutidega.Samuti leiab käsitlemist pärimise käik ja pärimisõigusega seonduv notari- ning kohtupraktika.
Õppeaine eesmärgiks on anda üliõpilastele teadmised pärimisõiguse teooriast ja kohaldamise praktikast ning oskused lahendada pärimisõiguse alaseid vaidlusi, samuti teostada pärimisega seonduvaid toiminguid.
Aine läbinud üliõpilane:
- mõistab pärimisõiguse põhimõtteid ja erinevate pärimise süsteemide põhialuseid;
- tunneb pärimisõiguse põhilisi mõisteid, pärimismenetluse etappe ja olulisemaid pärimisega seonduvaid nõudeid;
- oskab iseseisvalt leida vajalikku pärimisalast teavet ja analüüsida seda;
- oskab oma pärimisalaseid teadmisi ja seisukohti selgitada teistele ning kriitiliselt hinnata teiste poolt esitatut;
- oskab lahendada pärimisalaseid kaasuseid, tunneb ning suudab kriitiliselt hinnata pärimisalast notari- ja kohtupraktikat;
- suudab omandatud teadmisi ja oskusi kasutada oma edaspidistes õpingutes ja erialases töös.
