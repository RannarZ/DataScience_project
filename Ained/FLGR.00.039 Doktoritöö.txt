Iseseisev töö erialase kirjandusega, materjali kogumine ja analüüs, uurimisküsimuse püstitamine, selle lahendamiseks sobiva metoodika valik, analüüsi läbiviimine, töö käigu kirjeldus ja tulemuste vormistamine doktoritöö nõudmistele vastavalt. Doktoritöö võib olla vormistatud kahes vormis: monograafia (mille kaitsmisele lubamine eeldab vähemalt ühe eelretsenseeritud teadusartikli avaldamist) ning kokkuvõttev ülevaateartikkel koos väitekirja teemal varem avaldatud teaduspublikatsioonidega (mille kaitsmisele lubamine eeldab vähemalt kolme eelretsenseeritava artikli avaldamist). Väitekirja hinnatakse kahes etapis: eelretsenseerimine ja avalik kaitsmine. Eelretsensent/eelretsensendid esitab/esitavad  põhjendatud kirjaliku arvamuse, mis soovitab kas väitekirja võib saata kaitsmisele või vajab see lisatööd. Väitekirja kaitsmisele lubamise otsusega kinnitab nõukogu, et väitekiri vastab nõuetele ning doktorikraadi taotleja väärib eduka kaitsmise korral doktorikraadi. Kaitsmine võib sellegipoolest luhtuda erakordsel juhul, kui ilmnevad tõsised probleemid väitekirja sisus või vormis või doktorikraadi taotleja suulises esituses. Oponent esitab kirjaliku retsensiooni, milles hindab töö kvaliteeti. Kaitsja vastab küsimustele suulises debatis oponendiga/oponentidega ning vastab nõukogu liikmete ja teiste kohalviibijate küsimustele. Arvestades oponentide hinnanguid väitekirjale, hindab nõukogu kinnisel arutelul doktorikraadi taotleja ettekannet ja suutlikkust kaitsta diskussioonis oma väitekirja põhiseisukohti. Eduka kaitsmise korral loeb nõukogu töö kaitstuks. Kui töös avastatakse loomevargust või tekib akadeemilise petturluse kahtlus, siis saadetakse töö ekspertiisi. Kui retsensioonis või kaitsmise käigus ilmneb erakorralisi probleeme, mis eelkaitsmise käigus ei tõusetunud, loeb nõukogu töö mittekaitstuks.
Doktoritöö eesmärgiks on iseseiseva uurimuse valmimine, milles on esitatud konkreetse teadusvaldkonna olulise probleemi argumenteeritud originaalne lahendus. Üliõpilane sõnastab uurimisülesande, esitab selle lahendamiseks sobiva metoodika kirjelduse, kogub ülesandele vastava andmestiku ja kirjeldab uurimisülesande lahendamise käiku ja tulemusi. Doktoritöö võib olla vormistatud kahes vormis: monograafia (mille kaitsmisele lubamine eeldab vähemalt ühe eelretsenseeritud teadusartikli avaldamist) ning kokkuvõttev ülevaateartikkel koos väitekirja teemal varem avaldatud teaduspublikatsioonidega (mille kaitsmisele lubamine eeldab vähemalt kolme eelretsenseeritava artikli avaldamist).
Doktorant omandab erialase teadusliku uurimistöö läbiviimise oskused ja tehnikad; oskab püstitada oma konkreetses teadusvaldkonnas olulist uurimisprobleemi  ja pakkuma sellele argumenteeritud originaalse lahenduse; valdab teadusvaldkonnale vastavat andmete kogumise ja analüüsi metoodikat; omab kõrgtasemel analüüsi- ja kriitikavõimet; oskab kirjutada võõrkeelseid teadustekste; omab oskust kirjutada rahvusvahelisel tasemel teaduslikke artikleid.
