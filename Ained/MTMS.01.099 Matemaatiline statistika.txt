Tõenäosusteooria osas tutvutakse tõenäosusteooria meetoditega ja õpitakse tundma klassikalisi tõenäosusjaotusi. Matemaatilise statistika osa käsitleb statistilise hindamisülesande aluseid. Vaadeldakse punkthinnangut, hinnangu leidmise meetodeid ja omadusi. Seejärel vaadeldakse vahemikhinnangut ja statistiliste hüpoteeside kontrolli.
Anda üliõpilastele teadmised ja oskused tõenäosusteoorias ja matemaatilises statistikas, mis võimaldavad magistriõppes läbida kõrgema taseme kursusi stohhastilise modelleerimise alal.
Õppeaine edukal läbimisel üliõpilane:
· tunneb kaasaegse tõenäosusteooria ülesehitust;
· tunneb juhusliku suuruse mõistet ja klassikalisi tõenäosusjaotusi ning oskab leida juhuslike suuruste arvkarakteristikuid nii diskreetsete kui ka pidevate juhuslike suuruste korral;
· tunneb hindamis- ja testimisteooria põhilisi meetodeid;
· mõistab punktihinnangu olemust ja oskab iseloomustada seda vastavate omaduste abil (nihketus, efektiivsus, mõjusus);
· teab põhimeetodeid hinnangute leidmiseks ja oskab neid rakendada (suurima tõepära, vähimruutude ja momentide meetodid);
· mõistab statistilise hüpoteesi olemust ja oskab selle sõnastada lähtuvalt ülesandest;
on võimeline konstrueerima vahemikhinnanguid ja töötama mitte-normaaljaotusega andmetega;
· on saanud vajaliku matemaatilise statistika alase ettevalmistuse erinevate ökonomeetriliste meetodite omandamiseks.
