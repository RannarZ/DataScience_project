Loengukursuses vaadeldakse optilisi nähtusi, mis tekivad tugeva valguskiirguse puhul (laserid). Antakse üldine teoreetiline baas ja kirjeldatakse olulisemaid mittelineaarseid optilisi nähtusi: footonite kordistamine, liitumine ja lagunemine, koherentne hajumine, parameetrilised protsessid, isefokuseerimine, valgussolitonid, lainefrondi pööramine jne. Aine on mõeldud tahkisefüüsika, optika ja spektroskoopia ning teoreetilise füüsika suuna magistrantidele ja doktorantidele.
Eesmärk on õpetada kaasaegse mittelineaarse optika teooria aluseid.
Tudengid tunnevad mittelineaarse optika põhiprotsesse, sealhulgas lainete sünkroniseerimist mittelineaarses optikas, teist ja kõrgemat järku harmoonikute genereerimist, parameetrilist optilist ostsillaatorit, isefokuseerimist, lainefrondi pööramist, faasi isemoduleerimist, valgussolitone, stimuleeritud Ramani ja Brillouini hajumist, CARSi ja optilist kaja ning on tutvunud nende matemaatilise kirjelduse alustega.
