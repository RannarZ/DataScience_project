Õppeaine raames käsitletakse perekonna ja perekonnaõiguse olemust, abielu institutsiooni ja sellest tulenevaid õigussuhteid, kooselu ja selle reguleerimise võimalusi, sugulusest tulenevaid õigussuhteid, eestkostet ning perekonnaseisutoimingute tähendust ja korraldust.
Õppeaine üldeesmärgiks on perekonnaõiguse kui ühe tsiviilõiguse valdkonna teoreetiliste käsitluste, regulatsiooni ning praktika õpetamine, samuti üliõpilaste suunamine/juhendamine perekonnaõiguslike vaidluste lahendamisel.
Aine läbimisel on üliõpilane võimeline:
- mõistma ja selgitama perekonnaõiguse instituutide olemust;
- tundma ja selgitama perekonnaõiguse teoreetilisi käsitlusi,  mõistma ja selgitama perekonnaõiguse seoseid teiste õigusharudega;
- tundma ja selgitama kehtivat perekonnaõiguse regulatsiooni;
- tundma ja selgitama perekondlikke õigussuhteid puudutavat kohtupraktikat;
- lahendama argumenteeritult perekondlikest suhetest tulenevaid vaidlusi perekonnaõiguse jm asjakohaste tsiviilõiguse normide alusel, arvestades kohtupraktikas ja erialakirjanduses väljakujunenud seisukohti;
- tundma perekonnaõiguse arengutendentse Euroopa tasandil.
