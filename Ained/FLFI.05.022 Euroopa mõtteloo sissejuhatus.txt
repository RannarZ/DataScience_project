See 6 EAP õppeaine on mõeldud täiendusena õppeainele "Euroopa ideede ajalugu" (FLAJ.07.198; 3 EAP) ning toetub selle aine kavale. Õppeaine loengud on samad (K 10-12), aga lisandub iseseisev töö ideeajalooliste tekstidega Euroopa mõtteloo kesksetelt autoritelt (Aristoteles, Cicero, Machiavelli, Bodin, Hobbes, Locke, Rousseau).  
Kui varem on FLAJ.07.198 sooritatud, on aine võimalik teha 3 EAP mahus. 
Kursuse läbimiseks tuleb kirjutada iga autori kohta kirjalik töö ehk memo (ca 1-2 lk) ning sooritada kirjalik eksam.
Aine eesmärkideks on:
1. Süvendada teadmisi Euroopa ühiskondliku mõtte ajaloo sõlmprobleemidest antiigist uusajani
2. Õpetada lugema ja mõistma Euroopa ühiskondliku mõtte ajaloo põhitekste nende ajaloolises kontekstis 
3. Arendada analüüsioskust ning mõtete süstemaatilist ja loogilist väljendamist nii kõnes kui kirjas
Kursuse edukalt läbinud üliõpilane on omandanud:
1. Süvendatud teadmised Euroopa ühiskondliku mõtte ajaloo sõlmprobleemidest antiigist uusajani.
2. Oskuse lugeda ja analüüsida ühiskondlik-poliitilisi tekste nende ajaloolises kontekstis.
3. Oskuse kasutada ühiskondliku mõtte ajaloo põhitermineid ning mõista nende ajaloolist tausta.
