Etteantud kavandi suurendamine kasutades ruudustikku.
Koopiamaali teostamine vastavalt kavandile, valides tööks optimaalsed materjalid, töövõtted ning tööriistad.
Koopiamaal pingutatud tekstiilile - kuivtuimtehnika, kattevärviga töötamine, laseerimine, pritsimine, tuppimistehnika.
Töö toimub individuaalse juhendamise vormis.
Luua tingimused olulisemate erialaste töövõtete ning tehnoloogiate ja erialaseks tööks vajaliku töökultuuri omandamiseks kutsestandardis sätestatud tasemel. Kujundada kontekst lavakujunduse ajaloo mõistmiseks. Toetada iseseisvalt motiveerivaks ja loominguliselt mõtlevaks spetsialistiks kasvamist.
Kursuse edukalt läbinud üliõpilane:
oskab töötada dekoratsioonimaalis enim levinud materjalide, töövahendite ja -võtetega;
oskab arvestada vaataja distantsi ning võimalikke valgustusvõimalusi;
tunneb ohutusnõudeid erinevate materjalidega töötamisel;
valdab erinevaid dekoratsioonimaalitehnikaid ning oskab valida kujunduse teostamiseks sobiva lahenduse ja seda põhjendada;
oskab hinnata konkreetseks tööks vajalike materjalide koguseid, kvaliteete ja maksumust;
mõistab oma töö osa lavastuse väljatoomise tervikprotsessis nii tehnilises kui kunstilises mõttes; 
oskab lugeda tööjooniseid ja makette;
oskab luua eskiisi või mõõtudeta kavandi põhjal iseseisvalt joonise.
