Kursus käsitleb maailma majanduse ruumilises ja ajalises arengus toimuvaid protsesse. Kursus annab ülevaate globaliseeruva maailma majanduse kultuuriliselt taustast, muutuvast organisatoorsest struktuurist ja geograafiast, keskendudes eriti rahvusvaheliste hiidettevõtete ja maailma majandusorganisatsioonide tegevuse analüüsile. Põhjalikuma vaatluse alla võetakse olulisemate majandusharude areng ning maailmamajanduse regioonide omapära ja perspektiivid. Kursuse lektüüri hulka kuulub värskeim info maailmaorganisatsioonidelt ja meediast.
Vajalik majandusteadlastele ja avaliku halduse praktikutele maailmas toimuvate protsesside mõistmiseks.
Kursuse läbinu mõistab maailma riikide ja regioonide majandust mõjutavaid protsesse: kultuuri, keskkonnategureid, demograafilist arengut, ettevõtete tegevust, riikide poliitikaid ja organisatsioonide tegevust. Üliõpilased tunnevad olulisemaid maailma majandust mõjutavaid teooriaid, maailma majanduse geograafia ajalugu ja olulisemaid tulevikku mõjutavaid trende. Harjutustööde raames õpitakse hankima uusimat infot ja seda rakendama strateegilise analüüsi tarvis.
