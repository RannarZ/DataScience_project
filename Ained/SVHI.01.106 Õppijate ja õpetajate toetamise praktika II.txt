Üliõpilane võib praktikat sooritada koolis/lasteaias õpetaja või tugispetsialisti juures õpetaja assistendina.
Üliõpilase ülesanne on abistada praktikakooli/lasteaia õpetajat eesti keelest erineva emakeelega õpilaste õppe- ja/või kasvatustööks vajaliku keskkonna loomisel ja sellega seonduvalt õppe- ja/või kasvatusprotsessi kavandamisel ja läbiviimisel.
Praktika eesmärk on toetada üliõpilaste kujunemist õpetajaks või tugispetsialistiks, pakkudes neile kogemust eesti keelest erineva emakeelega õpilaste õppe- ja kasvatustöö toetamisel haridusasutuses.
Õppeaine edukalt läbinud üliõpilane:
- omab ülevaadet õppetöö korraldusest koolis/lasteaias õpetaja/tugispetsialisti vaatenurgast;
- mõistab, mil viisil luua õppija eripärast (eelkõige eesti keelest erineva emakeelega õpilaste) ja õpetamissituatsioonist lähtuvalt õppimiseks vajalikud tingimused;
- oskab juhendamisel kavandada ja läbi viia eesti keelest erineva emakeelega õpilaste õppe- ja kasvatusprotsessi või toetada selle läbiviimist;
- mõtestab praktikal saadud kogemust ja kavandab edasised tegevused enda professionaalseks arendamiseks õpetaja/tugispetsialistina.
