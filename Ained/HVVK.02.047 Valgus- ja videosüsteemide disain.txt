Õpetab kasutama kaasagseid kontsertide, teatrite ja festivalide valgustehnika ja videotehnika vahendeid. Aine käigus tutvutakse suuremahulise video- ja valgussüsteemi disainivõimalustega, õpitakse iseseisvalt koostama video- ja valgussüsteemi plaani ning omandatakse oskused video- ja valgustehnika meeskonna juhtimiseks.
Õppeaine eesmärgiks on õpetada professionaalselt kasutama tänapäevast ürituste ja teatrite valgus- ja videotehnikat ning võimaldada oskuste kinnistamist praktikabaasides läbi reaalsete töösituatsioonide.
Üliõpilane:
- omab praktilisi oskusi ja kogemusi tööks kontserdi või lavastuse juhtiva valguskujundajana või videokujundajana; 
- omab põhjalikke teadmisi video ja valgustehnikast; 
- tunneb hästi erineva valgustehnika spetsiifikat ning oskab neid installeerida ja kasutada erinevates situatsioonides; 
- tunneb hästi erineva videotehnika spetsiifikat ning oskab neid installeerida ja kasutada erinevates situatsioonides;
- omab kogemust ja oskab juhtida valguskujunduse ja videokujunduse protsessi, on võimeline seda algusest lõpuni läbi viima; 
- tunneb erinevate programmide vahelisi metainfo kasutamise võimalusi; 
- on võimeline koostama suuremahulise projekti läbiviimiseks vajaliku video- ja valgustehnilise lahenduse plaani, moodustama meeskonna ning juhtima tööprotsessi.
