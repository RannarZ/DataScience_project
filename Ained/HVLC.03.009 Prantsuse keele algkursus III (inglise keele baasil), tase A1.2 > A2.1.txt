Kursusel osalemise eelduseks on prantsuse keele teadmised Euroopa Nõukogu keeleoskustasemel A1.2.
Semestris käsitletavad suhtlussituatsioonid ja sõnavara:
- õpingud ja õppimine;
- arvamuse avaldamine, emotsioonide verbaalne väljendamine, motivatsiooni ja eelistuste selgitamine;
- majutus- ja elukohtade tüübid ja kirjeldamine;
- võrdlemine;
- igapäevategevused;
- nõuannete küsimine ja andmine;
- mineviku kirjeldamine (mälestused, harjumused), eluloost rääkimine, minevikulugude jutustamine, oma kogemuste edastamine.
Grammatika: 
- tegusõna pööramine olevikus (ülevaatlik kordamine);
- sihitisasesõnade kordamine: otsesihitis COD (pronom personnel complément d'objet direct) ja kaudsihitis COI (pronom personnel complément d'objet indirect);
- kohaasesõna Y ja kohaeessõnad;
- kesk- ja ülivõrre;
- põhjendavad sidesõnad;
- siduvad asesõnad (qui, que, où);
- umbmäärased ase- ja omadussõnad;
- minevikuajad: kestev minevik imparfait, liitminevik passé composé ja ülevaade mineviku kesksõnade ühildumisest;
- sobiva minevikuaja (imparfait või passé composé) valik minevikuloo jutustamisel;
- kestev olevik présent continu.
Kursuse eesmärgiks on jätkata algtaseme keelestruktuuride ja suhtluskeele omandamist kõnes ja kirjas, arendades lugemis-, jutustamis-, vestlus- ja kuulamisoskust. Rõhku pööratakse sihitisasesõna ja levinumate minevikuaegade kasutamisele.
Õppeaine läbinud üliõpilane on omandanud vajaliku sõnavara ja grammatika viisil, mis semestri käigus käsitletud temaatika piires võimaldab rakendada kõiki keelelise kompetentsi osaoskusi: mõista ja koostada erineva sisuga tekste, vestelda ning aru saada kuulatud tekstidest nii olevikus kui minevikus.
