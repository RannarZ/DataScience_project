Välispraktika on õpiväljundite saavutamiseks korraldatav üliõpilase sihipärane tegevus rahvusvahelises töökeskkonnas välisjuhendaja juhendamisel. Kõik tegevused tuleks eelnevalt kooskõlastada programmijuhiga (kersti.riibak@ut.ee) ja enda juhendajaga. Välispraktika sooritatakse väljaspool Eestit.
Välismaale praktikale minek eeldab üliõpilase enese aktiivsust ja iseseisvust. Asutuse ja sihtmaa valikul tuleb lähtuda ennekõike oma õppekavast ja iseenda huvidest. Praktikakoht tuleb tudengil endal leida (konsulteerige instituudiga ning tutvuge praktikanõuetega). Tutvu muuhulgas järgnevate kodulehega:
https://ut.ee/et/praktikale-voi-suvekooli
https://harno.ee/kristjan-jaagu-stipendium#vahetusopingud
Välispraktika eesmärk on anda üliõpilastele praktilist töö- või teaduskogemust bioloogia erialal või keskkonnaga seotud valdkonnas. Arendada nende ülekantavad oskusi (sh projektijuhtimine, ajaplaneerimine, enesejuhtimine jne). Harjutada erinevates õppeainetes õpitu rakendamist töökeskkonnas ja arendada vastavaid vilumusi. Arendada oskust õpitut praktikakogemuse põhjal analüüsida ja kriitiliselt hinnata.
Välispraktika täpne sisu määratakse individuaalselt ning sõltub üliõpilase taustast ning huvidest, praktika tegevus peab langema ühte allpool kirjeldatud kategooriasse:
1) Ettevõtluspraktika. Tudeng läheb praktikale mõne organisatsiooni juurde Eestist välja. Talle määratakse praktikakoha poolt juhendaja. Ta sooritab praktikakohas talle ettenähtud tööülesanded.
2) Projektipõhine praktika. Tudeng osaleb ühe konkreetse projekti meeskonna töös välismaal. 
3) Õppeassistendi ja/või teadustöö praktika. Tudeng assisteerib õppejõudu välisülikoolis ühe konkreetse õppeaine läbiviimise või teadustöö tegemise juures.
Õppeaine läbinud õppija:
Aine läbinud üliõpilane: (1) on omandanud erialase praktilise töö kogemuse välisülikoolis või välismaal paiknevas ettevõttes/asutuses; (2) oskab erialateadmisi ja -oskusi loovalt töökeskkonnas rakendada sh. arendab ülekantavaid oskusi (näiteks meeskonnatöö, ajaplaneerimine, projektijuhtimine jt); (3) oskab kohaneda igapäevase töörutiiniga; (4) omab ülevaadet konkreetsest asutusest, selle töökeskkonnast, karjäärivõimalustest selles asutuses või valdkonnas, konkreetse ettevõtte, aga ka ettevõtte/asutuse juhtimise praktilistest külgedest üldiselt; (5) anda ülevaadet oma rollist antud asutuses või ettevõttes: ülevaade probleemist, praktika eesmärgid, praktikandi spetsiifilised ülesanded, töötulemused; (6) oskab analüüsida, mida ülikoolis õpitust on ta praktilisest tegevuses kasutanud, mis on tulnud kasuks ja mida oleks vajalik muuta või kohendada õppeprotsessis; (7) oskab analüüsida, kuidas ettevõttes või asutuses omandatud kogemused ja teadmised on täiendanud tema ülikooliharidust; (8) oskab teha perioodilisi enesereflektsioone, kuidas seatud eesmärgid on täitunud ja oskab seada eesmärke uueks reflektsiooniperioodiks, annab tagasisidet juhendajale ja kaastudengitele.
