Erinevates vanuseastmetes muusika grupi- ja individuaaltundide vaatlemine, planeerimine ning läbiviimine.
Erialapraktika II eesmärgiks on üliõpilaste õppe- ja kasvatusteaduslike teadmiste integreerimine tegelikkusesse, muusikaõpetusealaste teadmiste omandamise rakenduslik vorm, mille põhiülesanded on
* integreerida muusika õpetamise teoreetilised teadmised ja pedagoogilised oskused;
* teadvustada õpetaja roll(id) tegelikus koolitöös selle tänapäevases sotsiaalses ja kultuurilises kontekstis;
* kujundada üliõpilase pedagoogilist eneseteadvust ning motiveerida teoreetilisi õpinguid;
* arendada loovtegevuste juhendamisel õpilaste individuaalsusest tingitud eripärasuste tajumist, personaalse submetoodika valiku oskust

Kinnistada omandatud teoreetilisi teadmisi läbi individuaal- ja rühmatundide vaatlemise ning läbiviimise lasteaias, huvikoolis ning põhikooli muusikatundides.
Kursuse läbinud üliõpilane:
1. omab ülevaadet muusikaõpetaja tööst erinevates vanuseastmetes;
2. tunneb erinevate koolide tööd reguleerivat seadusandlust ja dokumentatsiooni;
3. analüüsib muusikaõpet erinevates vanuseastmetes
4. analüüsib erinevaid pedagoogilisi situatsioone grupitundides;
5. loob muusikaõppeks sobiva õpikeskkonna;
6. arvestab õpilase individuaalseid, ealisi ja isiksuslikke eripärasid muusikatundide ettevalmistamisel ja läbiviimisel.
7. analüüsib pidevalt oma tööd õpetajana ning planeerib oma pedagoogilist karjääri;
8. kaasab õppetöö planeerimisse teisi õpetajaid ja lapsevanemaid;
9. tunneb ja rakendab individuaal- ja grupitöö meetodeid erinevates vanuseastmes õpilaste õpetamisel.
.
