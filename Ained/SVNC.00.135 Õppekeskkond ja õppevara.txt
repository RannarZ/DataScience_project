Kursus on ülesehitud kombineeritud õppe põhiselt. See tähendab osa õppest toimub e-õppena Moodle keskkonnas ja seda toetavad kaks otsekohtumist - üks praktikum ja üks seminar. Kursuse Moodle keskkond on ülesehitatud selliselt, et üliõpilasel on võimalik saada ülevaade traditsioonilise ja nüüdisaegse õppekeskkonna tunnustusest, mis toetavad avatud, koostöist ja enesejuhitud õppimist. Süvitsi pööratakse tähelepanu järgmistele teemadele: avatud õpikeskkond, avatud ruum, mobiilsed ruumilahendused, virtuaalmaailm kui õpikeskkond (sh vajalikud tingimused koostöiseks õppimiseks), koolivälised õppekeskkonnad. Enne e-õppega alustamist, täidavad kõik üliõpilased DigCompEdu põhise digipädevuse enesehindamise testi, mis annab üliõpilastele ülevaate oma digipädevustest ja suunab üliõpilast planeerima digipädevuste järjepidevat arendamist. Kursuse auditoorne töö toimub aine praktikumis ja see on kaheosaline. Esmalt suunatakse üliõpilasi leidma ja hindama etteantud hindamiskriteeriumite alusel leitud erialasest õpivara, lisaks tuleb saadud tulemusi kaasõpilastele tutvustada. Praktikumi teises osas õpitakse kasutama nüüdisaegset õpikäsitust toetava õppevara loomiseks sobivaid võimalusi. Kursuse käigus tuleb üliõpilastel luua üks õppevaraline lahendus, kogu aine lõppeb kokkuvõtva Moodle testiga.
Õppeaine eesmärk on toetada üliõpilase kujunemist õpetajaks, kes kujundab turvalise ja kõigi õppijate kaasamist toetava igaühele eduelamust pakkuva õppekeskkonna, lõimides seejuures loovalt traditsioonilise ja kaasaegse õppevara ja -vahendid, sh IKT põhised.
Aine läbinud üliõpilane:
1)	teab nüüdisaegse ja traditsioonilise õppekeskkonna tunnuseid ja oskab neid kirjeldada;
2)	oskab analüüsida, mil määral on õppekeskkond avatud, enesejuhtimist ja koostöisust toetav;
3)	oskab leida oma eriala õpetamisega seotud õpivara ja on suuteline välja tooma leitud õpivara tugevaid ning nõrku külgi;
4)	oskab luua oma eriala õppimist ja õpetamist toetava õppevaralise lahenduse, mis on kooskõlas nüüdisaegse õpikäsitusega.
