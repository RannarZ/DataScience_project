Õppeaine käigus tuuakse esmalt välja välisturule sisenemise põhjused ja võimalused. Tähelepanu pööratakse nii sihtriigi valikuga seonduvale probleemide ringile kui ka rahvusvahelisele turule sisenemise erinevatele meetoditele (eksportimine, investeerimine, lepingulised meetodid) ja rahvusvahelisel turul tegutsemise strateegiatele. Seejärel käsitletakse turundusmeetmestiku kohandamisega seonduvaid teemasid arvestades riikide majanduslike, poliitiliste ja kultuuriliste erinevustega. Loengukursuse teises pooles keskendutakse ettevõtte üldjuhtimise ja osategevuste juhtimise eripäradele rahvusvahelises keskkonnas. Sellise käsitlusviisi tulemusel omandavad tudengid loengute ja seminaride käigus ettevõtte rahvusvahelistumise arendamiseks vajalikud taustateadmised. Kursuse raames kasutatakse rohkesti näidete analüüsi, millega püütakse arendada rahvusvahelises turunduses vajalikke oskusi
Kursuse eesmärgiks on kujundada süsteemne ülevaade sellest, kuidas korraldada ettevõtte rahvusvahelistumist
Õppeaine läbinud üliõpilased:
a) omavad teadmisi globaliseeruva majanduse toimimise  põhialustest
b) suudavad hinnata globaliseerumise protsessi mõju ettevõtete rahvusvahelistumise strateegiate valikule
c) tunnevad rahvusvahelistumise erinevaid mudeleid
d suudavad hinnata rahvusvahelistumise tähtsust ja mõju oma tegevusele.
e) oskavad hinnata väliskeskkonna mõjusid ettevõtte rahvusvahelistumisele.
f) koostavad ettevõtte välisturule sisenemise plaani ja suunavad selle elluviimist.
g)kasutavad erinevaid ettevõtete haldamise mudeleid ja on võimelised juhtima ettevõtete rahvusvahelistumise protsessi.
h) oskavad omandatud teadmisi rakendada konkreetse ettevõtte (praktikabaasi) suhtes
