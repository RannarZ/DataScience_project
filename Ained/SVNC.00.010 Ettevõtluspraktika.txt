Osalemine vahetult Eesti organisatsiooni või ettevõtte  tegevuses. Organisatsiooni keskkonna analüüs erinevatel tasanditel ja aspektides. Organisatsiooni ja töökorralduse analüüs. Personali töösoorituse hindamine. Toote või teenuse turundusplaani koostamine ja interpreteerimine. Finantstegevuse analüüs ja hinnangu andmine. SWOT analüüs. Tasakaalus tulemuskaardi koostamine. Iseenda  töösoorituse ja ettevõtluspraktika tulemuslikkuse kriitiline analüüs. Praktika aruande koostamine.
Õpetusega taotletakse, et õppija kinnistab ja süvendab teoreetilisi teadmisi praktiliste kogemuste kaudu ettevõtlusest mikro- ja makrotasandil ning kujuneksid eeldused ettevõtte majanduslike seoste mõistmisel ja analüüsimisel.
Ettevõtluspraktika läbimisel õppija oskab:
* analüüsida organisatsiooni turundustegevust, personalitööd ja finantstegevust;
* teostada ärikeskkonna analüüsi SWOT meetodil;
* analüüsida praktikakoha juhtimismudelit ja struktuuri;
* hinnata organisatsiooni toimimist ja teha põhjendatud ettepanekuid ettevõtte arenguks.
