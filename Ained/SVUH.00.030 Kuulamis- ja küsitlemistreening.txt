Aine toetab läbivalt täpse ja kuulamispõhise küsitlemise treenimist, pakkudes metoodilist harjutusvara ning praktilisi harjutusvõimalusi. Aine toetab küsimuste formuleerimise harjutamist vastavalt intervjuuformaadile; erinevate küsitlemistehnikate ning küsitlemisstrateegiate omandamist intervjueeritava haaravaks portreteerimiseks. Samuti treenitakse küsitlemis- ja vastamisstrateegiaid konfliktintervjuus, meenutava intervjuu juhtimist ja modereerimist. Aine väljundina on oluline, et õppijad jälgiksid ise oma pädevuse arengut täpse kuulamise, peegeldamise ning erinevat tüüpi küsimuste formuleerimise ja vastavalt intervjuu või vestluse formaadi kasutamise aspektist. Vestluse juhtimise rühmas toetab aine suhtlemisoskuste kompleksset rakendamist - tudeng õpib analüüsima enda käitumist ja suhtlemisoskusi keerukates töösituatsioonides ning vastavalt olukorrale rakendama erinevaid suhtlemisstrateegiaid. Aine lõppväljund on täispikk intervjuu või ad hoc vestluse juhtimine ning oma suhtluspädevuste arengu analüüs. Aine on toetatud videotreeningutega.
Antud aine keskendub edasijõudnud tasemel kuulamistehnikatele, küsitlemisstrateegiatele ja enesekehtestamisvõtetele erinevates kompleksset oskuste rakendamist nõudvates intervjuuformaatides ja keerulistes suhtlussituatsioonides.
Vastavalt personaalsele õpivajadusele treenib ja arendab üliõpilane:
- ajakirjandusliku vestlusintervjuu rühmas oma kuulamis- ja küsitlemisoskust erinevates publitsistlikes intervjuuformaatides (uudisväärtusliku informatsiooni kogumise kõrval muutub oluliseks portreteerimine; mitmekesiste vestluse juhtimise võtetega eetriintervjuus kuulaja-vaataja haaramine ja hoidmine; eripärad retrospektiivses intervjuus, samaaegselt mitme intervjueeritava modereerimine; täpsus ja teravus konfliktintervjuus). 
- vestluse juhtimise rühmas oma kuulamis- ning enesekehtestamisvõtteid keerukates töö-olukordades (koosolekul, läbirääkimistel, konfliktintervjuud andes).
