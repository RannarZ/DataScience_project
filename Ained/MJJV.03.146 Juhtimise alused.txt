Aines käsitletakse juhtimise põhimõisteid, teooriaid ja aluseid. Õpitakse tundma juhtimise põhi- ning seostavaid funktsioone, juhi omadusi, oskusi, tüüpe ja rolle. Lisaks sellele käsitletakse organisatsiooniõpetuse aluseid, organisatsiooni kujundamist ning avatakse organisatsioonisuhtlemine ja kommunikatsioonikliima teemasid. Aine käigus õpitakse rakendama juhtimisteooriaid praktikas ning analüüsima juhi töö eripärasid.
Aine eesmärgiks on luua võimalused juhtimise aluste, organisatsiooni kujundamise ning organisatsioonisuhtluse tundma õppimiseks, võimaldamaks üliõpilastel mõista ja lahendada olulisi organisatsiooni juhtimisalaseid küsimusi.
Aine läbinu:
* mõistab juhtimise teooriaid ning oskab näha nende rakendumist tänapäeva organisatsioonide juhtimises;
* mõistab juhtimise sisu ja rolli organisatsiooni tegevuse suunamisel, osates hinnata organisatsiooni juhtimise olulisi aspekte ja probleeme.
* teab ning eristab juhtimise osategevusi ehk põhifunktsioone (planeerimine, organiseerimine, kontrollimine, eestvedamine, kommunikatsioon ja otsustamine) juhtimisest kui tervikust lähtuvalt.
* oskab eristada juhi tüüpe, omadusi ja oskusi ning mõistab juhi rolli organisatsioonis.
* tunneb ettevõtte organisatsiooni kujundamise, ülesehituse ja struktuuri põhiküsimusi ja probleeme.
* mõistab juhtimise erinevaid seostavaid funktsioone (kommunikatsioon, otsustamine) juhtimisest kui tervikust tulenevalt.
