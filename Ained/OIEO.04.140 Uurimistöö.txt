Aine sisuks on kirjaliku uurimuse koostamine. Uurimistöö peab vastama õigusteaduskonna nõukogu poolt kinnitatud kirjalikele töödele esitatavatele nõuetele. Vt https://oigus.ut.ee/sites/default/files/inline-files/loputoo_nouded_kaitsmiskomisjoni_moodustamise_kord_ja_kaitsmise_kord.pdf
1. Üliõpilase uurimustöö on üliõpilase poolt valitud teemal ja õppejõu juhendamisel koostatud kirjalik uurimus.
Uurimistöö teema valib üliõpilane kooskõlastatult juhendajaga kaitsmisele eelneval sügissemestril 15. oktoobriks.
2. Kirjalik uurimustöö peab vastama oma sisult ja mahult juhendava õppejõu poolt määratud nõuetele, sisaldama 6 EAP ulatuses iseseisvat tööd ning olema kirjutatud arvutitrükis 1,5-intervallise reavahega, 12-punktilise tähesuurusega, ca 2000 tähemärki leheküljel, Times New Roman'i kirjas (ligikaudne maht ca 20-25 lk). Kirjalike tööde esitamisel tuleb kinni pidada kehtestatud lõpptähtaegadest (vt akadeemiline kalender).
Juhendajaks võivad olla õigusteaduskonna õppejõud, teadurid või isikud, kes on oma ala tunnustatud spetsialistid, ning kellel on vähemalt magistrikraad või sellele vastav haridustase.
Juhendaja võib väljastpoolt õigusteaduskonda olla ainult juhul, kui selleks on mõjuv põhjus. Välisjuhendaja kooskõlastab üliõpilase avalduse ja välisjuhendaja kirjaliku nõusoleku alusel instituudi juhataja või tema asetäitja ning kinnitab dekaan.
Omandada oskus kirjutada iseseisevat õigusvaldkonna uurimuslikku tööd, milles on iseseisvalt analüüsitud teoreetilisi ja praktilisi probleeme, esitatud oma argumenteeritud seisukohti ning kasutatud allikaid kriitiliselt. Suuliselt kaitsta oma uurimust, sh valitud metoodika, allikate, argumentide ja põhiseisukohtade osas.
Õppida iseseisvalt koguma teemasse puutuvat materjali, formuleerima probleeme ning otsima neile lahendusi, kasutama õigusalast kirjandust ja vajadusel ka kohtupraktikat, otsima ja analüüsima teemakohaseid teoreetilisi seisukohti, valima adekvaatseid uurimismeetodeid ning analüüsima ja interpreteerima uurimistöö tulemusi.
Suuliselt kaitsta oma uurimust, sh valitud metoodika, allikate, argumentide ja põhiseisukohtade osas
