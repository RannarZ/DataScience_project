Kursuse eesmärk on anda üliõpilastele algteadmisi psühholoogiast, sotsioloogiast ja sotsiaalteaduste uurimismeetoditest. Kursus algab õpetusega inimese individuaalsest käitumisest ning protsessidest ja teguritest, mis seda kujundavad. Järgmise sammuna lisandub teave ühiskonna toimimise kohta ning sellest, kuidas ühiskonnas toimuvad protsessid, institutsioonid, struktuurid ja normid inimeste elu reguleerivad. Oluliseks kogu kursuse puhul on psühholoogia ja sotsioloogia valdkonna seostamine õigusega. Kursusel käsitletakse küsimusi sellest, kuidas teadmised psühholoogiast tulevad kasuks juristile; kuidas õigus reguleerib ühiskonnas toimuvaid protsesse ning kuidas õiguses kajastub ühiskonna moraal ja väärtused. Olulisel kohal kursusel on see, kuidas teaduslikult tõestatud teadmist linnalegendidest, stereotüüpidest ja müütidest eristada. Selle eesmärgiga tutvustatakse üliõpilastele sotsiaalteaduslikke uurimismeetodeid.
Eesmärk on arendada üliõpilase arusaama (1) inimese käitumise seaduspäradest ja variatiivsusest; (2) kuidas inimesed koos ühiskonnana toimivad, sotsiaalsetest struktuuridest, arengust; (3) sellest, millist rolli mängib õigus inimeste elu reguleerimisel nii indiviididena kui ühiskonna liikmena; (4) kuidas inimese individuaalset ja sotsiaalset käitumist uurida.
Õppeaine läbinud õppija:
Õppeaine läbinud õppija:
Teab, mis (tegurid ja protsessid) kujundavad ja mõjutavad inimese käitumist.
Teab, kuidas ja millest sõltuvalt võib inimese käitumine varieeruda.
Seostab teadmisi psühholoogiast ja sotsioloogiast õigusvaldkonnaga ja arutleb, kuidas teadmised inimese käitumise kohta tulevad kasuks juristile.
Teab, kuidas tekib teaduslik psühholoogia/sotsioloogia teadmine ja oskab need teadmisi praktikas rakendada.
