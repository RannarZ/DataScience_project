Aine käigus omandatakse teadmised ja arusaamad kaasava hariduse tähendusest, tõhusa rakendamise võimalustest ning kaasava kooli arendustegevustest.
Läbitavate teemade loetelu:
Kaasava hariduse mõiste ja tähendus. Kaasav koolikultuur.
Seadusandlusel põhinev kooli poliitika kaasava hariduse rakendamisel. Kooli dokumentatsioon.
Tugisüsteemid ja koolisisene koostöö. Erinevate osapoolte rollid ja vastutus. 
Kaasav õpikeskkond ja ressursid. Universaalne disain. Kaasava hariduse rakendamise tõendatud strateegiad.
Koostöövõrgustikud ja õpetaja roll koostöövõrgustikus.
Kaasav pedagoogika ja kaasav õpetaja. 
Andmete kogumine ja analüüs kaasava hariduse kvaliteedi hindamiseks.
Kooli kaasava hariduse strateegilise plaani koostamine.
On kujunenud valmisolek ning omandatud vajalikud teadmised kaasava hariduse tähenduslikuks rakendamiseks.
"Aine läbinud õppija:
- teab kaasava hariduskorralduse põhimõtteid ja rakendusvõimalusi koolis;
- oskab analüüsida kaasava kooli võtmekomponente ning nende koosmõju enda koolis;
- teab enda rolli koostöövõrgustike töös ja selle toetamisel kaasavas koolis, oskab nõustada kollleege ja lapsevanemaid kaasavate praktikate rakendamisel;
- planeerib, monitoorib, hindab  oma tööd ja kavandab sellest lähtuvalt enesearengut;
- koordineerib tegevusi ja toetab õpetajaid õpikeskkonna analüüsimisel ja tõenduspõhisel arendamisel."
