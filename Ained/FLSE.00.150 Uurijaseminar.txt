Eriseminari eesmärgiks on anda üliõpilastele teaduslikuks tööks vajalikud teadmised ja oskused uurimismaterjali kogumisest ja teaduskirjandusega töötamisest kuni valmis töö vormistamiseni. Eriseminari eesmärgiks on iseseisva teadusliku uurimistöö kirjutamine dialoogis juhendaja ja kolleegidega. Lisaks kirjalikule uurimistööle tuleb teha suulisi ettekandeid oma teemat puudutava teaduskirjanduse  ja oma töö erinevate osade põhjal. Õppeaasta lõpul toimub valminud seminaritöö avalik kaitsmine.
Antakse esmane ülevaade teadustöö koostamisest regulaarses suhtlemises juhendajaga ning lähedase problemaatikaga tegelevate üliõpilastega.
Omandatakse esmased oskused ja kogemused teadustöö tegemiseks - probleemi püstitamine, töö teaduskirjandusega, metoodika valik ja rakendamine, akadeemilise töö kirjutamine.
