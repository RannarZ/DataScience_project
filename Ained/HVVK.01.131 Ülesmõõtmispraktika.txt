ÜLESMÕÕTMISPRAKTIKA
Inventeerimisjoonise osad, osade paigutamine joonisel, nõuded kujutisele. Mõõtkava. Mõõtkett visandil, mõõtkett joonisel. Märkused. Inventeerimisjoonise kirjanurk. Hoone joonestamine. Jooniste vormistamine.
Välitööde planeerimine ja teostamine. Objekti omaniku intervjueerimine, märkmete tegemine ja pildistamine välitöödel.
Visandamine välitöödel, visandamisvahendid välitöödel (kaustik, erinevad tindipliiatsid, kompass jms). Hoone nulljoone märkimine (h 160 cm maapinnast). Hoone põhiplaani mõõtmine. Vaate valmistamine nulljoone abil. Lõike valmistamine.
Nõuded arhitektuursele fotole. Fotografeerimine ja esitluskõlblike fotode väljavalimine, fotode nimekirja koostamine.
Inventeerimisankeedi täitmine (ankeedi struktuur ja lahtrite eeldatav sisu).
Üliõpilane peab tööperioodil praktikapäevikut vastavalt RE praktikajuhendis (https://www.is.ut.ee/pls/ois_sso/tere.tulemast?viit=2120006) määratletud korrale ning esitab iga praktika järgu kohta korrakohase kirjaliku praktikaaruande.
Omandada välitöödel arhitektuurse materjali kogumise, dokumenteerimise ja ülesjoonestamise oskus.
Kursuse edukal läbimisel üliõpilane
* oskab välitöid planeerida ja läbi viia;
* oskab uuritava hoone omanike ja/või elanikega suhelda;
* oskab välitöödel arhitektuurset materjali talletada;
* oskab välitöödel käsitsi valmistada arhitektuurseid visandeid;
* oskab valmistada vajalikus mõõtkavas inventeerimisjooniseid;
* omandab ajalooliste hoonete etnograafilise ja arhitektuuriajaloolise uurimistöö põhiteadmised;
* oskab rakendada etnograafiaalaseid ja arhitektuuriloolisi teadmisi välitöö materjalide anlüüsil ja vormistamisel;
* oskab välitöödel kogutud eri tüüpi ainestikku korrektselt ja süsteemselt vormistada;
* oskab kogutud välitöömaterjale argumenteeritult esitleda.
