Antakse ülevaade meditsiiniterminite moodustamise ja kasutamise põhimõtetest ladina keeles. Õpitakse
grammatikat, sõnavara, diagnooside ja retseptide kirjutamist ning analüüsitakse anatoomiatermineid grammatiliselt.
Keskendutakse ladina keele nimi- ja omadussõnadele ning nende kasutamisele meditsiinis.
Saada ülevaade meditsiinis vajalikust ladina keele grammatikast, et tulevikus osata kasutada õigeid käändelõppe
diagnoosimisel ja mujal ladinakeelsete meditsiiniterminite kasutamisel.
Üliõpilane 
- oskab ladinakeelseid sõnu õigesti hääldada (keskaegse häälduse kohaselt);
- tunneb ladinakeelsete meditsiiniterminite kasutamise põhimõtteid;
- eristab ladina keele viit deklinatsiooni ja nende tüüpilisemat sõnavara meditsiini vallas;
- oskab käänata ladina keele nimi- ja omadussõnu nominatiivis, genitiivis, akusatiivis ja ablatiivis nii ainsuses kui mitmuses ning tunneb vastavad käänded ära;
- eristab omadussõnade puhul 1., 2. ning 3. deklinatsiooni ning nende võrdlusastmeid;
- tunneb ladina keele eessõnu ja nende kasutamise põhimõtteid;
- kirjutab ladinakeelsetele diagnoosidele ja anatoomiaterminitele õiged käändelõpud;
- tunneb tüüpilisemaid imperatiivi ja konjunktiiviga kasutatavaid meditsiinilisi fraase; 
- oskab ladina keeles retsepte kirjutada;
- oskab kasutada ladina keele sõnaraamatuid.
