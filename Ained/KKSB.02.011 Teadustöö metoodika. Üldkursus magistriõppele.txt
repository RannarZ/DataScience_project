Käsitletakse probleemi identifitseerimise, teadusliku hüpoteesi püstitamise, uurimismeetodite valiku ja rakendamisega seotud küsimusi. Õpetatakse teaduspublikatsioone kriitiliselt analüüsima ning neid avaldamiseks ette valmistama. Rõhutatakse uurimistöö adekvaatse planeerimise ja eetikanormide järgimise tähtsust.
Aine õpetamise eesmärk on anda magistriõppe üliõpilastele süsteemne ülevaade teadustöö metoodikast ning süvendada nendes probleemidele teadusliku lähenemise oskust.
Pärast kursuse lõpetamist üliõpilane:
- tunneb inimuuringute eetika põhialuseid 
- mõistab erinevate uuringukavandite olemust (kirjeldav uuring, eksperimentaalne uuring, juht-kontrolluuring, 
  läbilõikeuuring, pikiuuring, ristuuring, gruppide paralleeluuring jt)
- on kursis teadusliku kirjutamise põhimõtetega 
ja oskab:
- sihipäraselt kasutada teaduskirjanduse andmebaase
- kriitiliselt analüüsida teaduslikku kirjandust
- määratleda teaduslikku probleemi
- sõnastada teaduslikku hüpoteesi ja uurimistöö eesmärki
- koostada uurimistöö plaani
- teostada uurimuslikku projekti juhendaja suunamisel
