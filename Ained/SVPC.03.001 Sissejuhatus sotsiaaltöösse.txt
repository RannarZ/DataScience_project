Kursus otsib vastust kolmele küsimusele:
1. Mis on sotsiaaltöö? Peale erinevate definitsioonide on vaatluse all sotsiaaltööd mõjutavad tegurid  nagu ajalooline ja rahvusvaheline kogemus, ressurss, seadused ja kokkulepped, klientide vajadused, meedia uudishimu jm. 
2. Miks (kelle jaoks) seda tehakse? Sotsiaalsetest riskidest on enam tähelepanu pööratud vaesusele,  vanemliku hoole puudumisele, vanusest johtuvatele toimetulekuriskidele, erivajadustele, heitumusele (riskirühmana NEET-noored).
3. Kuidas sotsiaaltööd teha? Osaküsimused:
3.1. mismoodi? Põgus sissejuhatus sotsiaaltöö  meetodite käsitlusse,
3.2. kes vastutab ja kes teeb? Kõne all on sotsiaaltöötaja roll, kutsestandard ja eetikakoodeks, läbipõlemisest hoidumine.
3.3. mida anda abivajajatele? Sotsiaalteenuste ja -toetuste ning muu abi korraldamine. Deinstitutsionaliseerimine. 
3.4. milliste vahenditega? Hoolekande juhtimis- ja teenuseid osutavad asutused. Koos kellega? Partnerid.
3.5. Taastav hoolekanne - meetod või põhimõte?
Õpetusega taotletakse, et õppija omandab süsteemse käsitluse võimalikest sotsiaalsetest riskidest ning võimalustest neid ennetada või nende mõju leevendada. Koos sotsiaaltöö-alase sõnavara kasutuselevõtuga loob see aluse järgnevatele erialaainetele.
Õppeaine läbinud õppija:
*	teab olulisemaid sotsiaalseid riske 
*	teab sotsiaaltöö eetika põhiprintsiipe 
*	teab sotsiaalse kaitse ning hoolekande kujunemislugu, eesmärke ja meetodeid, struktuuri ning rahastamisskeeme
*	teab sotsiaaltöö olulisemaid regulatsioone
*      teab sotsiaaltöö mõjutajaid
*	teab sotsiaaltöötaja kutsenõudeid 
*	oskab määratleda ning analüüsida toimetulematust põhjustavaid tegureid 
*	oskab iseloomustada olulisemaid riskirühmi 
*	oskab nimetada sotsiaalteenuseid ja -toetusi, teha nende hulgast juhtumile sobivaid valikuid ja neid põhjendada 
*	oskab kasutada erialatermineid   
*	oskab kasutada sotsiaalvaldkonda kirjeldava statistika ja muu teabe allikaid 
*	oskab analüüsida sotsiaalteenuseid pakkuvate asutuste ja organisatsioonide kodulehekülgi ja trükiseid
*       oskab näha seoseid sotsiaaltöö ja rehabilitatsiooni vahel
