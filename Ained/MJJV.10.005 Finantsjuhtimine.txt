Käsitletavad teemad hõlmavad peamiselt ettevõtte nii lühiajalisi (käibekapitali juhtimisega seotud) kui ka pikaajalisi ehk strateegilisi (s.o finantseerimise, investeerimise ja dividendidega seotud) otsuseid.
Õppeaine annab baasteadmisi ettevõtte rahandusega seotud põhikontseptsioonidest.
Aine läbinud üliõpilane on omandanud teadmisi ettevõtte finantsjuhtimise teoreetilistest alustest, sh põhimõisted ja -kontseptsioonid; praktilisteoreetiliste näitekaasuste lahendamiseks finantsjuhtimises; finantsjuhi rollist ja finantsjuhtimise olulisusest ettevõttes ning viimase seostest nii finantsturu kui ka muude majandusvaldkondadega (eelkõige majandusarvestusega). 
Aine läbinud üliõpilane on omandanud oskuse rakendada finantsjuhtimises kasutatavaid kontseptsioone ja metoodikat praktilistes situatsioonides, sh. oskuse orieteeruda raha ajaväärtusteoorias ning rakendada saadud teadmisi praktikas; omab ülevaadet ettevõtte erinevatest rahastamisallikatest; oskab leida ettevõtte kapitali hinda ning kujundada ettevõtte optimaalset kapitalistruktuuri; oskab läbi eelnevalt teostatud finantskavandamise hinnata erinevate projektide tasuvust; oskab rakendada käibekapitali juhtimises kasutatavaid meetodeid; omandanud algteadmisi ettevõtte väärtusloomest ja väärtuse hindamisest, ettevõtete ühinemistest ja ülevõtmistest ning pankrotist ja restruktureerimisest.
