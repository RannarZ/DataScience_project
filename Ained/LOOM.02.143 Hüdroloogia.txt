Hüdroloogia on üks üldainetest geograafia üliõpilastele, samuti teiste eriala üliõpilastele, kelle õppetöö on seotud veega ja veekogudega. Soovitatavad algteadmised statistika alustest
Õppeaines käsitletakse veekogude ja põhjavee
iseloomustamist, neis toimuvaid protsesse ja rakendusliku iseloomuga
ülesannete lahendamist.
Kursuse läbinu suudab/oskab:
1) selgitada veeringete erinevusi ning veeolude pikaajalist ja sesoonset muutlikkust ning nende muutuste füüsikalist põhjust,
2) koostada erinevate veekogude veebilansse.
3) oskab analüüsida veekogude veerežiimi,
4) selgitada vee keemiliste omaduste kujunemist ja inimtegevuse mõju veekvaliteedi kujunemisele, 
5) oskab selgitada põhjavee kujunemist ja dünaamikat,
6) oskab selgitada soode kujunemist ja arengut,
7) oskab kasutada hüdroloogia alaseid teadmisi veemajanduse praktikas.
