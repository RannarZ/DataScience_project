Süvendatakse teadmisi eesti keele õigekeelsusest ja struktuurist, keskendudes fonoloogiale, morfoloogiale, sõnamoodustusele ja süntaksile.
Kursuse eesmärgiks on saada ülevaade eesti keele ehitusest ja funktsioneerimisest ning eesti keele struktuuri eripärast. Lisaks sellele keskendub kursus eesti õigekeelsuse põhimõtetele ja nende rakendamisele praktikas.
Kursuse läbinud üliõpilane tunneb eesti keele grammatilise struktuuri ja ortograafia eripära,
oskab omandatud teadmisi rakendada ja neid ajakohaselt laiendada, on pädev oma erialast tegevust kriitiliselt hindama ja on valmis tööks tänapäeva eesti keele struktuuri tundmist nõudval tegevusalal. Valdab individuaaltöö meetodeid ja koostööoskusi.
