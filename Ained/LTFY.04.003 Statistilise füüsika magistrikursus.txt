Loengukursuses käsitletakse pöördumatute protsesside, lineaarse koste ja fluktuatsioonide füüsika põhiprintsiipe, füüsikalise kineetika aluseid ning erinevaid faasisiirete ja kriitiliste nähtuste mudeleid.
Statistilise füüsika magistrikursuse eesmärgiks on mittetasakaaluliste makroskoopiliste süsteemide ning faasisiirete ja kriitiliste nähtuste füüsika põhiprintsiipide esitamine.
Kursuse positiivsele hindele läbinu:
- tunneb pöördumatute protsesside kirjeldamise põhiprintsiipe;
- tunneb lineaarse koste kvantstatistilist teooriat;
- saab aru fluktuatsioonide ja fluktuatiiv-dissipatiivteoreemi rollist statistilises füüsikas;
- oskab interpreteerida Boltzmanni kineetilist võrrandit ja suudab seda rakendada erinevates füüsikalistes situatsioonides;
- tunneb I- ja II-liiki faasisiirete feonmenoloogilist teooriat;
- tunneb erinevaid korrastuste mudeleid.
