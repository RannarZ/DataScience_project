Kursuses vaadeldakse vene keele võõrkeelena õpetamise metoodika põhimõisteid; Vene keele võõrkeelena (VKV) õpetamise psühholoogilisi, lingvistilisi ja sotsiolingvistilisi aluseid. Esitatakse ülevaade vene keele võõrkeelena õpetamise aspektidest (foneetika, grammatika, leksika jne), rääkimise õpetamisest.
Kujundada professionaalne kompetentsus vene keele võõrkeelena õpetamise alal. Kursuse ülesanded:
1) luua üliõpilastele teaduslik-metoodiline baas;
2) kujundada tulevaste VKV õpetajate professionaalsed ja metoodilised oskused (õppetunni konkreetse metoodilise eesmärgi ja sisu määramine, keelelise materjali valiku ja doseerimise hindamine, leksika semantiseerimise otstarbekate meetodite väljaselgitamine, uue grammatilise materjali sisseviimine, töö hääldamisega jm);
3) kasvatada harjumust iseseisvalt töötada teaduslik-metoodilise kirjandusega.
1) valdab vene keele võõrkeelena õpetamise metoodika-alast terminoloogiat;
2) teab, millised eripärad on vene keele kui võõrkeele õpetamise eri etappidel;
3) tunneb riikliku õppekava struktuuri ja sisu vene keel võõrkeelena ainekava osas;
4) orienteerub tänapäevastes vene keele kui võõrkeele õpikutes;
5) oskab valida neist sobivamaid, selleks et täita õpieesmärke, põhjendab oma valikut ja oskab valmistada didaktilist materjali;
6) oskab tunde eesmärgistada ja valida eesmärgist ning sisust lähtuvalt optimaalse struktuuri;
7) oskab valida ja hinnata tunniks vajalikku keelelist materjali ning analüüsida selle raskusastet õppijate vaatevinklist (nende esimest keelt arvesse võttes);
8) teab mitmekesiseid meetodeid ja võtteid, mida kasutada kõnelemisoskuse ning keele muude aspektide õpetamisel;
9) oskab valida sobivaid võtteid ning oma valikuid põhjendada;
10) tunneb koolidokumentatsiooni ja oskab seda täita (plaanid, tunnikavad, jne);
11) teab keeledidaktilise testimise metodoloogilist baasi (testide koostamise protseduuri, testimise ülesannete vorme, testide kvaliteedi kriteeriume, testide tulemuste hindamist jm);
12) teab testimisprotsessi korraldamise põhimõtteid;
13) oskab koostada teste keele osaoskuste vahekontrolliks.
