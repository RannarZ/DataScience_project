Kursuse tutvustab Kesk- ja Ida-Euroopa, Venemaa ja Euraasia uuringute õppekava peamisi teemasid, sõlmküsimusi ja uurimisfookust eesmärgiga toetada tudengite lõputöö uurimiskava arendamist. Kursus ühendab kahte põhiteemat: ühelt poolt annab kursus sissejuhatava ülevaate uuritava regiooni ja selle alaregioonide ajaloost, poliitikast ja sotsiaalmajanduslikest arengutest; teisalt tutvustab kursus regiooniuurinutega seotud alusdistsipliine ja nende põhimõisteid. Need kaks põhiteemat jagavadki kursuse kaheks mõtteliseks osas. Esimeses osas töötavad tudengid iseseisvalt läbi regioonide ajalugu või kaasaega puudutavad e-õppe materjalid ning loovad nende baasilt rühmatööna digitaalse ettekande, milles analüüsivad võrdlevalt konkreetseid arenguid nendes regioonides. Ettekandeid tagaisidestatakse iganädalastes seminarides. Kursuse teises pooles töötavad tudengid iseseisvalt läbi videoloengud, kus tutvustatakse peamisi sotsiaalteaduslikke kontseptsioone ja teooriaid. Lähtudes nendest põhimõistetest püstitavad tudengid uurimisprobleeme, mida arutatakse iganädalastes seminarides. Kursus lõppeb suulise eksamiga, kus tudengid demonstreerivad nii oma teadmisi regiooni ajaloolistest ja tänapäevastest arengutest kui ka analüüsi- ja sünteesioskusi. Kursuse lõpuks esitab tudeng ka oma lõputöö kavandi, mille tulemusel määratakse tema kolmanda semestri mobiilsus.
Kursuse eesmärkideks on luua üldine arusaam peamistest ajaloolistest ja tänapäevastest arengutest Kesk- ja Ida-Euroopas, Venemaal ja Euraasias ning tutvustada erinevaid sotsiaalteaduslikke distsipliine nende uurimiseks, et iseseisvalt välja töötada oma lõputöö uurimisplaan.
Selle üldise eesmärgi saavutamiseks arendatakse kursusel erinevaid oskusi, mis on vajalikud CEERES õppekava läbimiseks. Nendest olulisemad on: 
- võrdlev analüüsi oskus, et kõrvutada ja võrrelda erinevaid regioone, mis on õppekava uurimisfookuses;
- sünteesimisoskus, et lahti mõtestada õppekava uurimisfookuses olevates regioonides toimunud ja toimuvaid ühiskondlikke arenguid;
- oskus sõnastada uurimisprobleem, et selle baasilt iseseisvalt välja töötada uurimiskava;
- vastastikuse õppimise ja konstruktiivse tagasisidestamise oskus, et toetada iseseisvat õppimist;
- oskus luua akadeemiliselt pädevat digitaalset ühisloomet, et seeläbi tugevdada vastastikuse õppimise oskust;
- õppegrupi meeskonnatöö oskusi, et seeläbi luua nende õppegrupi ühine identiteet.
Kursuse lõpetamisel tudeng
- analüüsib kriitiliselt ajalugu, poliitilisi ja sotsiaalmajanduslikke arenguid Kesk- ja Ida-Euroopas, Venemaal ja Euraasias;
- loob mõistetavaid seoseid ajalooliste protsessise ja kaasaegsete sotsio-poliitiliste arengute vahel, sh regiooni puudutavates rahvusvahelistes suhetes;
- mõistab ja arendab diskussiooni põhiterminitega, mis on seotud politoloogia, rahvusvaheliste suhete, sotsioloogia, antropoloogia ja kulturoloogiaga;
- rakendab neid põhitermineid terviklikus analüüsis õppeaine fookuses olevate regioonidega seoses;
- arendab iseseisva uurimiskava, mis tugineb vähemalt ühele õppekava alusdistsipliinile ja on seotud ühe õppekavaga seotud regiooniga.
