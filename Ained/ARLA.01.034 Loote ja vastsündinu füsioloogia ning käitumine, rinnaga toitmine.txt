Kursus käsitleb raseduseks valmistumist ja rasedust, sünnitust, loote ettevalmistust üsaväliseks eluks, vastsündinu oskusi, käitumist ja arendamist, aga ka probleeme; ema-lapse sidet, imetamist, rinnapiima koostist, suhtlemist lapsevanematega, nende nõustamist.
Anda üliõpilastele kui tulevastele arstidele, aga ka tulevastele lapsevanematele lisateavet raseduse ja sünnituse; vastsündinu iseärasuste, hooldamise ning arendamise kohta. Selgitatakse, kuidas raseduse ja sünnituse kulg mõjutab loote ja vastsündinu tervist, käitumist ning ema ja lapse suhte arengut. Käsitletakse loomuliku toitmise aluseid: rinnapiima koostis ja kasulikkus, eduka imetamise alused, imetamise probleemid ja nõustamise põhitõed. Kursus laiendab üliõpilaste silmaringi laste- ja naistehaiguste õppekava-välise lisateabega.
Üliõpilane saab algteadmised pereplaneerimisest, raseduse ja sünnituse kulust. Ta omandab algteadmised loote ja vastsündinu arengust ning seda häirivatest faktoritest. Ta saab informatsiooni loote ja vastsündinu meelte arengu uurimismeetoditest ja tulemustest. Ta õpib rinnapiima koostist ja kasulikkust, omandab imetamise nõustamise põhitõed. Üliõpilane on teadlik ema ja lapse omavahelise suhte arenemisest ja probleemidest.
