Kursus tutvustab 13.-18. saj kalmistuid (külakalmistud ja kirikaiad) ja sealset  matmiskombestikku Eestis, seda lähemate naaberalade (Balti- ja Põhjamaad, Loode-Vene) ja laiema keskaegse kristliku Euroopa laiemal taustal. Arheoloogilist materjali esitatakse koos etnoloogiliste ja rahvaluuleliste paralleelidega (sh Setumaalt), avades külakalmistute kalmistute ja sealse matmiskombestiku tähendust ning uskumustausta. Tutvustatakse kalmistute arheoloogilist leiumaterjali.
Kursuse eesmärgiks on 1) anda ülevaade Eesti ning naaberalade kesk- ja varauusaegsetest kalmistutest, matmistraditsioonidest ja kalmistute arheoloogilistest leidudest; 2) määratleda Eesti koht laiemas Euroopa kultuurikontekstis, nii Euroopa kristliku kultuuriruumi kui Läänemere ümbruse põlisrahvaste kultuuritaustal; 3) anda kalmistute ja matmiskombesiku põhjal ülevaade Eesti alal toimunud kultuuri- ja kristianiseerumisprotsessidest alates hilismuinasajast ja 13. sajandi alguse ristisõdadest kuni 18.-19. sajandini; 4) avada seoseid arheoloogilise materjali, rahvaluuleainese ja kirjalike allikate andmete vahel.
Kursuse läbinud üliõpilane:
-omab üldülevaadet 13.-18. sajandi kalmistute paiknemisest laiemas kultuurilises kontekstis ning nende tähendusest;
-omab oskusi välitöödel vaadeldava perioodi muistiseid ära tunda ning prognoosida matmiskombestikku ja leiumaterjali, samuti dateerida peamisi leiuliike..
