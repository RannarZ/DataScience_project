Kursuse raames antakse ülevaade Eesti eraõiguse reformidest võlaõiguses, asjaõiguses, perekonnaõiguses ja pärimisõiguses. Õiguse arengut nimetatud valdkondades analüüsitakse transformatsiooniühiskonna spetsiifiliste probleemide aspektist, tutvustades uuendusi, novaatorlikke lähenemisi harmoniseerimisprotsessis, inimõiguste kaitsel eraõiguse normidega ning liberaalse majandussüsteemi toimimiseks vajalike eraõiguslike instituutide kujunemist ja kujundamist. Põhitähelepanu pööratakse eraõiguse niisugustele valdkondadele nagu tsiviilõiguse üldosa, lepinguõigus, üksikud lepinguliigid, abikaasade varalised suhted. Eesti eraõigust tutvustatakse eelkõige Euroopa eraõiguse harmoniseerimisprotsessi kontekstis.
Omandada põhiteadmised Eesti eraõiguse süsteemi transformatsioonist, saada aru Eesti eraõiguse põhiinstituutidest, olla võimeline orienteeruma Eesti eraõiguse süsteemis, õigusallikates ja õigusalases kirjanduses, omandada teadmised Euroopa eraõiguse harmoniseerimisprotsessi mõjust Eesti eraõiguse reformimisele ja edasisele arengule.
Aine läbinud üliõpilane: 
- tunneb Eesti eraõiguse süsteemi, kodifitseerimise põhietappe, allikaid ning põhimõtteid 
-oskab iseseisvalt leida üles vajalikke õigusakte, tunneb nende olulisemaid reguleerimispõhimõtteid
- tunneb olulisemaid instituute ning mõisteid
- tunneb põhjalikumalt võlaõiguse valdkonna olulisemaid instituute ning oskab neid võrrelda oma õigusega.
