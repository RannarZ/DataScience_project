Seminarid toimuvad õppesuundades eraldi, iga üliõpilane valib erineva antud õppesuunale iseloomuliku uurimisteema, mille süvakäsitluse ja seminariarutelude tulemusel valmib bakalaureusetöö mustand või selle osa, mida tuleb seminaris kaitsta.
Eesmärgiks on anda iseseisva uurimistöö oskused, mis on vajalikud bakalaureusetöö koostamiseks. Kursus koosneb uurimisteema valikust, kirjanduse otsimisest, selle läbitöötamisest, uurimistöö kavandi koostamisest ja selle esitamisest seminaris ning bakalaureusetöö mustandi või selle osa vormistamisest ja kaitsmisest seminaris.
Kursuse läbimisel on üliõpilasel kirjandusteadusalase uurimistöö oskused, mis võimaldavad tal kirjutada bakalaureusetöö. 
Üliõpilane suudab valida sobivad allikad, püstitab uurimisküsimusi, töötab välja uurimistöö ajakava, planeerib argumentatsiooni, suudab ettekandega  seminaril esineda, oskab korrektselt vormistada kirjalikku tööd.
