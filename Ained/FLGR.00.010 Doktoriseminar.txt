Doktoriseminar keskendub uusimatele teooriatele ja teadustulemustelele, mis seonduvad doktoritööde temaatikaga. Süvitsi tutvustatakse konkreetseid keskseid filoloogilisi tüvitekste ja arutletakse nende rakendusvõimaluste üle erinevates uurimiskontekstides. Lisaks sellele antakse üliõpilastele võimalus tutvustada oma uurimistööd ja selle käiku ning saada kaasüliõpilastelt ning instituudi õppejõududelt pidevat tagasisidet. Seminaride sisu täpsustakse konkreetselt iga semestri alguses, lähtudes osalevate doktorantide huvialadest ja vajadustest.
Doktoriseminari eesmärk on arendada oskust kriitliselt analüüsida uusimaid teooriaid ja teadustulemusi, mis seonduvad doktorantide väitekirjade temaatikaga ning tõmmata paralleele instituudi teiste erialade ja nende uurimisprobleemidega. Seminaridel on kaks peamist eesmärki. Esiteks tutvustada süvitsi keskseid filoloogilisi tüvitekste või kaasaegseid lähenemisi ja arutletakse nende rakendusvõimaluste üle erinevates uurimiskontekstides. Teiseks antakse üliõpilastele võimalus tutvustada oma uurimistööd ja selle käiku ning saada kaasüliõpilastelt ning instituudi õppejõududelt pidevat tagasisidet.
Üliõpilased omandavad süvendatud teadmisi nii oma eriala uusimatest teooriatest ja teadustulemustest kui filoloogilistest tüvitekstidest ja suudavad neid seondada nii oma uurimistöö kui ka teiste erialadega. Tekstide lugemine ja nende üle diskuteerimine arendab kriitilise ja analüütilise lugemise ja mõtlemise oskust. Üliõpilased saavad jooksvat tagasisidet oma arenevale doktoritööle ning õpivad seda kriitikat rakendama ning seeläbi ennast paremini akadeemiliselt väljendama. Oma ettekannete tegemise käigus parendavad üliõpilased oma avaliku esinemise ja argumenteerimise oskust. Seminar toetab üliõpilasi doktoritöö kirjutamisel ja valmistab neid ette doktoritöö kaitsmiseks.
