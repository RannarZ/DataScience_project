Aines osaleja saab unikaalse juurdepääsu kohtute veebipõhisele infosüsteemile ja esitab aines menetlusdokumendid e-toimiku kaudu. Aine annab tõetruu ettekujutuse, mis kohtus hagimenetluses toimub. Aines lahendatakse ühte kaasust  ja üliõpilane saab osaleda erinevates rollides - hageja esindajana koostab hagi ja esitab taotlusi; kostja esindajana vastab hagile; kohtunikuna koostab määruse ja otsuse. Üliõpilane osaleb kaasuse läbivaatamiseks korraldatud kohtuistungi simulatsioonil.
Anda ainekursusel osalejale võimalus näitlikus hagimenetluses esitada ja kaitsta oma materiaalõigusel põhinevaid seisukohti.
Aine läbinud üliõpilane oskab kasutada kohtudokumentide esitamiseks e-toimiku süsteemi. Oskab olulisemaid hagimenetluse dokumente analüüsida ja  iseseisvalt koostada. Teab, kuidas esitada ning kaitsta oma seisukohti kirjalikes dokumentides ja suulisel kohtuistungil. Omandab kohtulahendi koostamise algteadmised.
