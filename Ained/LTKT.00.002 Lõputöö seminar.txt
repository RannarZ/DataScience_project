Sissejuhatus teadusliku uurimistöö teooriasse ja metoodikasse.
Andmebaaside tundmine teaduslikus uurimistöös.
Uurimistöö kavandamine.
Teadusliku uurimistöö teema valimine
Viitamise alused. Kirjandusülevaate koostamine. Andmete kogumine ja analüüs.
Uurimistöö koostamine ja vormistamine.
Ettekande koostamine ja vormistamine.
Ettekande esitamine ja diskussioon.
Bakalaureusetöö koostamine annab üliõpilasele võimaluse omandada üldteadmised ja elementaarsed oskused teadusliku uurimistöö teostamisest: informatsiooni kogumisest, andmebaaside kasutamisest, uurimistöö teaduslikest meetoditest, hüpoteesi või eesmärgipüstitusest, andmete kogumisest ja analüüsist. Uurimistöö vormistamine ja kaitsmine võimaldab omandada algteadmised ja oskused argumenteeritud seisukohtade esitamisest ja põhjendamisest. Bakalaureusetöö näitab üliõpilase võimet keemia valdkonda kuuluvate probleemide teaduslikuks käsitlemiseks.
Aine läbinud üliõpilane:
1.	Suudab luua eesti õigekirja reeglitele vastava erialase teksti.
2.	Oskab koostada mingi teadusliku probleemi seni ilmunud käsitlusi ammendavalt refereerivat kokkuvõtet.
3.	Suudab mingi teadusprobleemi ülevaadet etteantud reeglite raames eesti keeles presenteerida.
Õppeaine arendab lisaks järgnevaid õpioskusi:
a) ajaplaneerimine (tähtajaliste tööde õigeaegse esitamise kaudu ning lõputöö valmimise ajakava koostamise näol),
b) akadeemilise kirjutamise ja eneseväljendamise oskus (keeleliselt ja erialaselt korrektne lõputöö katkend),
c) tagasiside andmise oskus (retsensioonid suulisele näidisettekandele ja varasemalt kaitstud lõputööle),
d)  esinemise kogemus (suuline ettekanne),
e) riskianalüüsi teostamine (lõputöö kontekstis, ettekande osana).
