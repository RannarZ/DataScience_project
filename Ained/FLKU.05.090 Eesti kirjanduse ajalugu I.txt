Avaloengus ja seminarides käsitletakse eesti kirjandusajaloo kirjutamise probleeme ning kirjasõna ja vaimuliku diskursuse kokkupuuteid, vaadeldakse 19. sajandi olulisemaid auroreid (Peterson, Kreutzwald, Koidula jt)   Seejärel käsitletakse mitmete teemade (minevik, kirik, inetus jt) kujutamist ja nendest kõnelemise viise (diskursusi). Pööratakse tähelepanu mütoloogiale, küla kujutamise eri aspektidele, ajaloo kujutamisele eripäradele erinevates esteetilistes süsteemides, rahvuse idee avaldumisele ja „Noor-Eesti" tegevuse kaasaegsetele tõlgendustele. Kursuse lõpus vaadeldakse E. Enno, J. Liivi ja J. Oksa loomingut.
Loengusarja eesmärk on  analüüsida ja läbi valgustada  19. sajandi ja 20. sajandi alguse eesti  kirjanduse arengut ja retoorikat ehk esitada tänapäevane vaade eesti kirjanduse suundumustele, teemadele ja autoritele selle algusest kuni 1917. aastani.
Kursuse läbinud üliõpilane
*tunneb käsitletava perioodi elementaarseid kirjanduslikke ja kultuuriloolisi fakte (autorid, pealkirjad, kesksed eesti ajalugu puudutavad sündmused ja protsessid jms)
*oskab analüüsida ja eristada eesti kirjanduskaanoni põhitekstide poeetikat ja autorite maailmavaadet
*omab ülevaadet 19. sajandi eesti kirjanduse kesksetest teemadest
*arendab tekstide praktilise lähilugemise oskust (sh paaris- ja rühmatöö vormis)
*kinnistab kirjanduse analüüsimisel kasutatava mõistestiku kasutamist
