Kursusel käsitletakse seminaride (28 tundi) ja iseseisva töö (50 tundi Moodle keskkonnas) vormis inglise keele morfoloogiat ja süntaksit. Kursus kestab 2 semestrit. Esimeses osas käsitletakse järgnevaid teemasid: nimisõnad, artiklid, asesõnad, omadussõnad, määrsõnad, eessõnad, fraasiverbid.
Kursuse eesmärgiks on arendada üliõpilaste teadmisi grammatikast ja nende teadmiste rakendamist eneseväljendamisel. Kursuse keskmes on praktilised keeleõppeharjutused; lisaks sellele tuleb üliõpilastel omandada keeleteaduslikuks aruteluks vajalikud teoreetilised teadmised ja neid teadmisi rakendada teksti loomisel ja analüüsimisel. Kursus on mõeldud esimese aasta üliõpilastele, kelle peaerialaks on inglise keel ja kirjandus.
Kursuse edukalt läbinud üliõpilane:
- jätab meelde olulised mõisted läbitud grammatika teemade kohta (nimisõnad, artiklid, asesõnad, omadussõnad, määrsõnad, eessõnad ja fraasiverbid) ja parafraseerib neid mõisteid 
- valdab keelestruktuuride analüüsiks vajalikku ingliskeelset terminoloogiat
- analüüsib ja seletab keelestruktuuride kasutust, viidates vastavatele grammatika reeglitele ja kasutades korrektset terminoloogiat (sh analüüsib ja hindab keelestruktuuride kasutust kaaslaste tekstides)  
- loeb kriitiliselt ingliskeelset keeleteaduslikku teksti ja sünteesib uut informatsiooni luues seoseid tekstide ja varasema kogemusega 
- loob grammatiliselt korrektset ingliskeelset teksti
- on teadlik oma tugevatest ja nõrkadest külgedest inglise keele grammatikas ja oskab leida abimaterjale oma grammatika arendamiseks
