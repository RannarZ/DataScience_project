Bakalaureusetöö on üliõpilase stuudiumi lõpetav iseseisev teaduslik töö. Bakalaureusetöö seisneb uurimuse edasiarendamises kahes suunas: 1) teoreetilise käsitluse lisamine varasemate empiiriliste uuringute ülevaate ette ning 2) uurimuses väljatoodud metoodika ja andmete alusel empiirilise analüüsi teostamine. Bakalaureusetöös ilmnevad üliõpilase poolt omandatud teoreetilised teadmised, majanduspraktika tundmine, erialakirjanduse kasutamise ning oma seisukohtade põhjendamise ja kirjaliku esitamise oskused.
Anda üliõpilastele võimalus iseseisva teadusliku uurimistöö kaudu tõestada õppekava õpieesmärkide saavutatust. Mooduli õpitulemuste hindamise käigus kontrollitakse ka omandatud hoiakuid ja väärtushinnanguid.
Bakalaureusetöö koostanud üliõpilane oskab:
* rakendada omandatud teadmisi konkreetsete teoreetiliste või praktiliste probleemide lahendamiseks;
* otsida ja kasutada teoreetilist kirjandust eri tüüpi probleemide lahendamiseks;
* püstitada uurimisülesannet ja valida sobiva metoodika selle lahendamiseks;
* leida, analüüsida ja sünteesida eri liiki andmeid;
* koostada kirjalikku aruannet probleemi ja selle lahenduse kohta;
* arutleda probleemi lahenduse üle ja seda teistele selgitada.
