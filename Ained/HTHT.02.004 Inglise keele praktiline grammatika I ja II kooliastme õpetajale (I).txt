Kõrgema kesktaseme grammatikakursus, mille käigus käsitletakse grammatika terminoloogiat, aegade moodustamist ja kasutamist aktiivis ja passiivis, küsimuste moodustamist, frasaalverbe, nimisõna, asesõna, sõnatuletamist jne. Käsitletakse grammatika teemavaldkondi, mis on olulised inglise keele õpetamisel I ja II kooliastmes. Õpitakse interaktiivse ja sotsiaalse õppimise kaudu, pöörates tähelepanu grammatika mängulistele õppimisvõimalustele, mis on vajalikud I ja II kooliastme õpilaste motiveerimiseks. Keskendutakse ka algaja õppija tüüpilistele vigadele ja tulevase õpetaja oskusele neid õpilastele lihtsalt ja arusaadavalt selgitada. Luuakse nii tugev grammatiline baas algeastmes õpetamiseks kui ka eeldus sobilike didaktiliste ja interaktiivsete õpistrateegiate valimiseks.
Kinnistada olulisemaid keelestruktuure praktilise keelekasutuse seisukohast lähtudes. Näitlikustada erinevaid grammatika õpetamise võtteid I ja II kooliastmes.
Õppeaine läbinud üliõpilane: tunneb grammatika termineid; teab grammatikareegleid läbivõetud teemade piires; oskab moodustada ja korrektselt kasutada olulisemaid keelestruktuure. Üliõpilane tunneb grammatika õpetamise võtteid, mis on tulemuslikud I ja II kooliastmes. Üliõpilane oskab koostada erinevaid grammatika õpetamise õpiülesandeid I ja II kooliastmele. Üliõpilane oskab valida ja rakendada erinevaid algajatele ja eelkesktaseme õppijatele mõeldud grammatika õpetamise interaktiivseid õpitegevusi, nende abil kaasüliõpilasi õpetada ning nii oma kui kaasüliõpilaste sooritust reflekteerida.
