Ajakirjanduse suunal saab tudeng suunduda Vabatahtlikule iseseisvale praktikale pärast järgmiste ainekursuste edukat läbimist: Ajakirjanduse alused, Kuulamistreening ja intervjueerimine. 
Praktikale minek tuleb e-kirja teel kooskõlastada praktika juhendajaga (ajakirjandus brit.laak@ut.ee, kommunikatsioon kulliki.seppel@ut.ee). Praktika koha leidmise eest vastutab üliõpilane. 
Praktika töömaht jaguneb järgmiselt: 3 EAP saamiseks on vaja viibida praktikal umbes 70 akadeemilist tundi, praktika aruande kirjutamisele kulub arvestuslikult  9 tundi ja 1 tund kulub praktika kaitsmiseks. Portfoolio esitatakse koos aruandega. Pärast praktika lõppu toimub praktika aruande kaitsmine suuliselt seminaris.
Vabatahtliku iseseisva praktika üldeesmärk on kutseoskuste arendamine ning ülikoolis õpitud teadmiste ning praktiliste oskuste rakendamine reaalses töösituatsioonis.
-	Tunneb mõningaid praktilise ajakirjanduse/kommunikatsioonispetsialisi töös rakendatavaid võtteid 
-	Omab mõningast praktilise töö kogemust ajakirjanduse/kommunikatsiooni vallas 
-	Praktika aruande koostamise ja kaitsmise kaudu areneb üliõpilase enesereflektsioonioskus ja oskus enda professionaalset arengut kriitiliselt hinnata.
