Põhiteemadeks on rakendusantropoloogia suunad ja kasutusviisid ning etnograafilise meetodi põhimõtted, protseduur ning seonduvad küsimused (nt eetikast). Kursusel osalejad viivad läbi iseseisva uurimistöö.
Kursus annab ülevaate rakendusantropoloogia suundadest ja meetoditest (keskendudes eelkõige organisatsiooni- ja äriantropoloogiale). Kursuse jooksul tehtav iseseisev töö võimaldab üliõpilastel etnograafilist meetodit piiratud mahus järele proovida. Seminarides arutletakse kogemuste üle meetodi kasutamisel, et kasvatada uurijarefleksiivsust ning teadlikust antropoloogia võimalustest, sealhulgas näiteks koosloome protsessides.
Kursuse läbinud üliõpilane:
*	On tutvunud antropoloogiast pärinevate mõistetega (nt kultuur, praktika, empaatia, "teistsugune") ning oskab neid oma uurimistöös või tööpraktikas rakendada.
*	On tutvunud mõningate rakendusantropoloogia alavaldkondadega (nt. organisatsiooniuuringud, auditooriumi etnograafia).
*	Tunneb ning on praktiliselt järele proovinud antropoloogia meetodeid (vaatlust ja intervjuutehnikaid).
*	Oskab planeerida etnograafilist uurimust ning suudab vajadusel leida allikaid ja täiendavaid materjale uuringu teostamiseks.
*	On tutvunud koosloome meetodiga ning suudab visandada koosloome plaani.
