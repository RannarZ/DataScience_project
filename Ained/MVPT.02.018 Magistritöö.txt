Magistritöö koosneb iseseisvast uurimistööst ning magistritöö vormistamisest ja kaitsmisest.
Kujundada teadmised ja oskused uurimistöö kirjutamiseks.
Magistritöö kaitsnud üliõpilane:
- tunneb ära õenduse/ämmaemanduse uurimisvaldkonnas esinevaid probleeme ja/või küsimusi, oskab püstitada uurimisprobleemi ja põhjendada teema valikut;
- oskab formuleerida uurimistöö eesmärki ja küsimusi/ülesandeid; 
- oskab käsitleda teoreetilist ja metoodilist teavet; 
- oskab kindlaks määrata uuritavad/uuritava materjali ja valida uurimismeetodid;
- oskab koguda ja analüüsida andmeid vastavalt valitud metoodikale ning kirjeldada uurimisprotsessi;
- oskab tõlgendada ja esitada uurimistulemusi;
- oskab arutleda uurimistulemuste üle ja teha järeldusi;
- oskab oma mõtteid kirjalikult ja suuliselt väljendada, järgides eesti keele reegleid ja teaduskeele nõudeid;
- oskab uurimistööd nõuetekohaselt struktureerida ja vormistada;
- oskab esitleda ja suuliselt kaitsta oma uurimistööd.
