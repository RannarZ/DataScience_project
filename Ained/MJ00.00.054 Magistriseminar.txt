Magistriseminaris antakse osalejatele teoreetilisi teadmisi ja praktilisi oskusi magistritöö koostamiseks. Praktiliste ülesannete raames toetatakse kuulajaid magistritöö teema püstitamisel, struktuuri kavandamisel ja töö formuleerimisel. Seminari käigus esitatakse teadusliku uuringu jaoks vajalikud sissejuhatavad teadmised magistritöö sisu, vormi ja uurimismetoodika kohta.
Magistriseminari eesmärgiks on süstematiseerida teadusliku uurimistöö alused selleks, et koostada magistritöö.
Aine läbinud üliõpilane
- tunneb TÜ majandusteaduskonnas magistritööle esitatavaid sisulisi ja vormilisi nõudeid;
- tunneb majandusteaduses kasutatavaid uurimismeetodeid ja nende rakendamise võimalusi; 
- orienteerub erialaste uuringute metoodilistes põhimõistetes ja oskab neid kasutada;
- oskab sõnastada uurimise eesmärgi, ülesanded ja probleemid;
- oskab koostada magistritöö laiendatud kava ja kavandada uurimisprotsessi;
- oskab koguda empiiriliseks analüüsiks vajalikke andmeid ja viia läbi nende analüüsi;
- on võimeline leidma vajalikku teoreetilist kirjandust ja oskab koostada kirjanduse ülevaadet;
- teab kuidas magistritöö käigus saadud tulemusi tõlgendada, sünteesida ja üldistada;
- oskab uurimistöö tulemusi esitleda ja nendega seonduvalt diskuteerida.
