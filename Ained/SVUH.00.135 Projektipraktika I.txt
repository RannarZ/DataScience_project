Projektipraktika keskendub konkreetselt ettevõttelt saadud kompleksse lähteülesande lahendamisele. Praktika jooksul tuleb üliõpilasel koostöös ettevõttega koostada projekti lähteülesanne ja selle lahendamise kava, iseseisvalt teostada projekt, koostada projekti tegevusi ja tulemusi kirjeldav aruanne ning see kaitsta ettevõtte esindajatest ning õppejõududest koosneva komisjoni ees.
Praktika eesmärgiks on võimaldada üliõpilastele rakendada õpingute jooksul omandatud teadmisi ja oskusi konkreetse ettevõtte infokorraldusliku projekti kavandamise, teostamise ja hindamise kaudu.
Õppeaine edukalt läbinud üliõpilane:
- tunneb projektijuhtimise põhialuseid;
- suudab kaardistada ja kriitiliselt  hinnata ettevõtte infokorralduse alaseid vajadusi ja võimalusi;
- oskab planeerida projekti lähteülesandest tulenevaid tegevusi ning neid edukalt realiseerida;
- oskab õpingute käigus omandatud teadmisi ja oskusi rakendada infokorralduse praktikas;
- omab läbirääkimis- ja koostööoskusi.
