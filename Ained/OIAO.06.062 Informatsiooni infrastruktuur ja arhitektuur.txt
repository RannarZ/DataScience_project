Aine raames vaadeldakse erinevaid tehnoloogilisi platvorme, millele rahvusvaheline andmetöötlus tugineb, ning nende õiguslikku regulatsiooni.
Kursuse eesmärk on selgitada piiriülese andmetöötluse taristu tehnilist ning juriidilist raamistikku ning analüüsida teabe käibe praktikat, probleeme ning arenguid.
Üliõpilased õpivad mõistma piiriülese andmete käibe tehnilisi ja juriidilisi eeldusi ning tingimusi, lahendama andmete käibega seotud õigusprobleeme ning hindama informatsiooni andmetöötlusega seonduvaid taristust lähtuvaid ärilisi ja poliitilisi riske.
Üliõpilased omandavad oskuse:
* mõista ja selgitada piiriülese andmete käibe taristut ja tehnoloogiaid;
* mõista andmete käibe aluseks oleva taristu ja tehnoloogiate arengu ja kasutuselevõtuga kaasnevat regulatsiooni ja õigusprobleeme;
* mõista erinevate andmete käibe taristu ja tehnoloogiate arendamise ja kasutamisega seonduvaid eesmärke, väärtusi ja huve;
* mõista poliitilisi, õiguslikke ja tehnilisi faktoreid, mis mõjutavad vastava taristu ja tehnoloogiate arendamise ja kasutamisega seonduvate eesmärkide ja huvide teostamist.
