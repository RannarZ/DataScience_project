Bioinformaatika algkursus on mõeldud neile, kelle igapäevatöö ei ole otseselt seotud bioinformaatikaga. Kursuse käigus saame ülevaate bioinformaatika meetoditest ja bioloogilistest küsimustest/probleemidest, mida nende meetoditega saab lahendada. Kursusel keskendutakse bioloogiliste järjestuste (nukleiinhapped ja valgud) analüüsile. Õpitakse tegema lihtsamaid analüüse primaarstruktuuri tasemel. Õpitakse tundma ja kasutama peamisi järjestuste ja kirjanduse andmebaase ning otsingute teostamist nii märksõna kui ka järjestuse sarnasuse alusel. Samuti õpitakse kasutama kahe järjestuse joonduse meetodeid. Kursuse läbinu oskab kasutada lihtsamaid järjestuse analüüsi vahendeid, iseloomustada "tundmatut järjestust" ning integreerida andmebaaside teavet lähedaste homoloogide annotatsiooniga. Lisaks oskab kursuse läbinu Linuxil põhinevas serveris faile/katalooge hallata, programme kasutada ja tulemusi analüüsida.
Anda ülevaade bioinformaatika suundadest ja tutvustada peamiseid uurimismeetodeid, neile kelle põhitöö pole seotud arvutibioloogiaga; õpetada andmete kaevandamist bioloogilistest andmebaasidest, järjestuste otsimist sarnasuse alusel, kahe järjestuse joondamist, praimerite disaini veebipõhiste programmide abil ning Linux serveris käsurea kasutamist
Kursuse läbinu oskab leida geeni, valgu või organismi kohta teadaolevat informatsiooni kombineerides erinevates bioloogilistes andmebaasides teostatud päringuid, oskab hinnata järjestuste andmebaaside kvaliteeti, oskab otsida järjestusi sarnasuse alusel ja neid sobivas formaadis oma arvutisse salvestada, oskab koostada kahe järjestuse joondust ja teab, kuidas töötavad kahe järjestuse joondamise lihtsamad algoritmid, oskab disainida praimereid veebipõhiste programmide abil, oskab hinnata ja tõlgendada erinevate kasutatud programmide väljundina või andmebaasiotsinguga saadud tulemusi, oskab Linuxil põhinevas serveris faile/katalooge hallata, programme kasutada ja tulemusi analüüsida
