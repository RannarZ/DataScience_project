Nahkesemete valmistamise protsessi jälgimine (ideaalis materjali hankimisest lõpptoote valmimiseni), tootja-tellija suhte kogemine, meistri poolt püstitatud praktiliste ülesannete täitmine töökeskkonnas. Valiknimekiri praktikabaasidest (soovi korral mujal, kui on kuraatoriga läbi räägitud sisu sobivuse osas):

Tartu, Lutsu 5, Antoniuse Gildi köösnerikoda - esindajad Hele Padar ja Sirje Reinoja
varustatud vajalike seadmete, materjalide ja töövahenditega erinevate karusnahast rõivaesemete ja aksessuaaride valmistamiseks;
kaks meistrit töötavad kohapeal;
samas majas tegutsevad lisaks teisigi teemaga seonduvaid töökodasid (nt nahatöökoda, rõiva- ja kangaskoda, ajastukostüümikoda);
avatud töötuba/müügikeskkond; 
tellimuste vastuvõtt ja klientide haldamine;
Tellimisel õpitubade süsteem 4 inimesele.

Harjumaa, Keila vald, Niitvälja, Tammemäe talu, Manlund OÜ - esindajad Piret ja Kaido Iter
varustatud vajalike seadmete, materjalide ja töövahenditega erinevate nahast jalanõude, aksessuaaride ning sisustustoodete valmistamiseks;
kaks meistrit/omanikku töötavad kohapeal, furnituursed ja muud detailsed allhanked mujalt; 
müügikeskkond; 
tellimuste vastuvõtt ja klientide haldamine

Tallinn, Katariina käik, Katariina Gildi nahakoda - esindajad Pille Kivihall ja Jane Rannamets
varustatud vajalike seadmete, materjalide ja töövahenditega erinevate nahast köidete, ja aksessuaaride valmistamiseks;
kaks meistrit töötavad kohapeal;
avatud töötuba/müügikeskkond; 
tellimuste vastuvõtt ja klientide haldamine.
Naha tehnoloogia-alaste teadmiste rakendamine nahkesemete valmistamisel lähtuvalt meistrikodade vajadustest.
Üliõpilane saab ülevaate ja praktilise kogemuse meistrikoja töökultuurist ja tegevusprintsiipidest, nahkesemete tellimuste vormistamisest, töö organiseerimisest ja nahkesemete tehnilisest valmimisprotsessist. Oskab hinnata naha kvaliteeti ja valida esemele sobivaid materjale ja töövahendeid, teha vajalikke mõõtmisi, hankida ja koostada andmeid, kasutada praktikas õppeaja jooksul kogutud tehnilisi ja vaimseid pädevusi.
