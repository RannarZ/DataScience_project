Bakalaureuseeksam hõlmab eripedagoogika bakalaureuseõppekava kohustuslikku suunamoodulit ja kohustuslikku erialamoodulit ning kolme ainet õppekavaspetsiifilisest alusmoodulist:  "SHPH.00.029 Tunnetuspsühholoogia"; "SOPH.00.283 Arengupsühholoogia" ja "HTEP.01.035 Erivajadustega laste psühholoogia alused". 

Eksam on kirjalik, sisaldab nii valikvastusega kui avatud küsimusi. 
Eksami kestus on 3 tundi (180 minutit).
Bakalaureuseeksami üldine eesmärk on hinnata eripedagoogika õppekava kohustuslike moodulite läbimisel omandatud teadmisi.
Bakalaureuseeksami positiivsele hindele sooritanud üliõpilane
- omab süsteemset ülevaadet eripedagoogika põhimõistetest ja uurimismeetoditest;
- tunneb erivajadustega laste arendamise teoreetilisi koolkondi, arengusuundi ja aktuaalseid probleeme;
- oskab märgata interdistsiplinaarseid seoseid;
- omab ülevaadet erivajadustega laste arendamise ja õpetamise korraldusest Eestis;
- omab erivajaduste mõistmiseks vajalikke teadmisi anatoomiast, füsioloogiast ja neuroloogiast;
- tunneb erivajadustega laste psüühika arengu iseärasusi;
- omab alusteadmisi emakeele ja matemaatika õpetamise erimetoodikast;
- omab alusteadmisi erivajadustega laste õpetamisest koolieelses eas;
- omab alusteadmisi andmete kogumisest ja tõlgendamisest pedagoogikateaduses;
- omab piisavat teoreetilist ettevalmistust jätkamaks õpinguid eripedagoogika magistriõppes;
- oskab iseseisvalt rakendada õpioskusi.
