Kursus annab põhiteadmised kõrva-nina-kurguhaiguste patogeneesist, kaebustest, diagnoosimise ja ravi algoritmidest, samuti ka kõrva-nina-kurguhaiguste ning pea ja kaela haiguste ennetamisest üldarsti praktikas. Kursus koosneb akadeemilistest loengutest ja praktikumidest.
Kursuse eesmärgiks on anda arstiteaduskonna tudengitele baaspõhiteadmised kõrva-nina-kurgu ning pea ja kaela anatoomiast, füsioloogiast, patoloogiast ja funktsioonidest.
Kursuse läbinud üliõpilane:
-oskab teostada patsiendi esmast otorinolarüngoloogilist läbivaatust
-oskab hinnata ja interpreteerida peamiste uurimismeetodite tulemusi (audiomeetria, impedantsomeetria ja pea ja kaelapiirkonna radioloogilised uuringud)
-tunneb enamlevinud kõrva-nina-kurguhaiguste sümptomatoloogiat, etiopatogeneesi, diagnostikat ja ravimeetodeid.
