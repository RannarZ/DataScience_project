Võlaõiguse üld- ja eriosa põhimõtted ja nendevahelised seosed. Lepingulised ja lepinguvälised kohustused. Ülevaade erinevatest lepinguliikidest ja nende kasutamise praktilistest võimalustest. Tsiviilvaidluste lahendamise aluseks olevad menetlusõiguse üldpõhimõtted. Menetlusosaliste õigused ja kohustused ning menetlusega kaasnevad õiguslikud tagajärjed.
Õpetusega taotletakse, et õppija omandaks arusaamise võlaõiguse üld- ja eriosa põhimõtetest ja nendevahelistest seostest ning õpitava erialaga seonduvatest olulisematest lepinguliikidest, tsiviilvaidluste lahendamise võimalustest ning kohustuste sundtäitmisega seonduvatest tagajärgedest.
Õppeaine läbinud õppija:
* teab võlaõiguse põhiinstituute
* teab võlaõiguse üldpõhimõtteid
* teab õpitava erialaga seonduvate olulisemate lepinguliikide põhitingimusi ja nende eristamise aluseid
* teab võlaõiguse üld- ja eriosa seoseid ja kohandamise spetsiifikat
* teab tsiviilvaidluste lahendamise kohtuväliseid ja kohtulikke võimalusi
* teab tsiviilkohtumenetluse ja täitemenetluse põhimõisteid
* oskab kesktasemel kasutada teadmisi tsiviilvaidluste lahendamisel, eristada lepingulisi ja lepinguväliseid võlaõiguslikke suhteid ning analüüsida olulisemaid lepinguid
