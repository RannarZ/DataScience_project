Õppeaine raames antakse praktilised oskused uurimistöö planeerimiseks ja esitlemiseks, kinnistatakse teaduskirjanduse ja andmebaaside kasutamise oskusi, süvendatakse teadmisi eesti õigekeelsusest ning arendatakse suulist ja kirjalikku väljendusoskust.
Kursusel kinnistatakse ja süvendatakse teadmisi eesti õigekeelsusest, arendatakse suulist ja kirjalikku väljendusoskust, süvendatakse oskusi tarbetekstide ja teadusliku kirjutamise osas. Õpetusega taotletakse, et õppija omandab põhiteadmised, -sõnavara ning praktilised oskused uurimistöö sisuliseks planeerimiseks ja selle korrektseks ning nõuetekohaseks vormistamiseks. Õpitakse tundma erinevaid teadusfilosoofia algtõdesid, teadustööks vajalikke uurimismeetodeid ning tööd teaduskirjanduse ja andmebaasidega.
Õppeaine läbinud õppija:
1) järgib tekste luues protsessikeskse tekstiloome põhimõtteid, refereerib ja tsiteerib nõuetekohaselt ning kasutab tarbetekste luues või parandades keelehooldeallikaid;
2) hindab kriitiliselt oma keelekasutust ja vajadusel korrigeerib seda
3) koostab akadeemiliselt korrektset teksti ja järgib avaliku esinemise põhimõtteid;
4) teab teadusfilosoofia ja teaduseetika algtõdesid;
5) teab uurimistöös kasutatavate uurimismeetodite rakendamisvõimalusi;
6) planeerib uurimistööd ja vormistab ning esitleb seda nõuetekohaselt.
