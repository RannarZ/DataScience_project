Kursuse käigus tutvustatakse videomaterjalidega illustreeritud loengutes Eesti ja maailma noorele vaatajale suunatud etenduskunstide ajalugu ja suundumusi, antakse ülevaade eesti ja maailma laste- ja noortekirjandusest, seminarides arutletakse antud valdkonna spetsiifika üle ja analüüsitakse vaadatud temaatilisi lavastusi ning praktikumides täidetakse erinevad noorele vaatajale suunatud etenduskunstide kohaseid visuaalteatri ülesandeid. Iseseisva juhendatud tööna lavastatakse üks noorele vaatajale suunatud (lühi)lavastus. Kursusega kaasneb osaline e-õpe.
Eesmärgiks on anda üliõpilasele baasteadmised ja -oskused noorele vaatajale suunatud lavastuse lavastamiseks või vastavas lavastusprotsessis osalemiseks.
Kursuse läbinu:
- orienteerub Eesti ja maailma noorele vaatajale suunatud etenduskunstide ajaloos ja kaasaegsetes suundumustes;
- orienteerub Eesti ja maailma laste- ja noortekirjanduses ning sama valdkonna draamakirjanduses;
- tajub noorele vaatajale suunatud etenduskunstide eetilist ja pedagoogilist konteksti;
- on omandanud nii teoreetilise kui praktilise baasvõttestiku laste- või noortelavastuse loomiseks;
-orienteerub erinevates noorele vaatajale suunatud etenduskunstide žanrites ning visuaalses võttestikus.
