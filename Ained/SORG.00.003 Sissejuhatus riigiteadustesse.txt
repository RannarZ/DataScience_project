Aine on "Geograafia" õppekava valikmooduli valikaine ja "Humanitaar- ja sotsiaalainete õpetamine põhikoolis" humanitaar- ja sotsiaalainete suunamooduli kohustuslik aine. Kuni õppeaastani 2017/2018 oli kohustuslik ka õppekaval "infoühiskond ja sotsiaalne heaolu". Kõigil juhtudel on aine neile, kelle põhieriala ei ole riigiteadus ning kelle jaoks vastav aine on ainus politoloogiat tutvustav aine. Kursus juhatab sisse riigiteadustesse laiemalt ja politoloogiasse kitsamalt. Politoloogia tegeleb sellega, kuidas ühiskonnad ise end valitsevad ning kuidas osalevad ühiskonnaliikmed riigivalitsemise korraldamises. Et poliitika tegeleb eelkõige võimu, konfliktide ja ebavõrdsusega olukorras, kus kesksetes küsimustes on osapooli rohkem kui üks ning osapooled on isekeskis erimeelt, on poliitika mõistmiseks oluline mõista ja mõtestada poliitilisi küsimusi lähtuvalt erinevatest osapooltest, kogemustest ja maailmavaadetest.
* anda laiaulatuslik ja üldine sissejuhatav ülevaade riigiteadustest
* anda ülevaade peamistest mõistetest, käsitlustest ja ideoloogilistest lähenemistest poliitika mõtestamisel
* edendada moraalsel vastutus- ja õiglustundel põhinevat kodanikukompetentsust, mis kujundab oma hoiakud lähtuvalt adekvaatsest reaalsete sotsiaalsete probleemide ja poliitiliste vastuolude tunnetusest
* tunneb poliitika uurimisel kasutatavaid meetodeid 
* mõistab poliitika olemuslikku sisu; 
* mõistab poliitika analüüsi mõjutavaid olulisi komponente (ideoloogiad, poliitilised uskumused) ja  poliitilise osaluse erinevaid vorme (huvigrupid, sotsiaalsed liikumised, parteid);
* orienteerub õiglust puudutavates poliitilistes küsimustes, mille erinevatel osapooltel on oma maailmavaade, omad huvid ja omad argumendid;
* oskab sõnastada ja põhjendada moraalselt argumenteeritud seisukohta (võrdsust ja õiglust puudutavates) konfliktsetes poliitilistes küsimustes, kus õigeid seisukohti on rohkem kui üks.
