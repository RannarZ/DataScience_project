Magistritöö valmib magistrandi iseseisva tööna konkreetse õppejõu juhendamisel. Probleemistik kooskõlastatakse õppejõuga ja arutatakse läbi magistriseminaris. Magistritöö koostatakse vastavalt Tartu Ülikoolis kehtivatele nõuetele. Magistritöö koostamise käigus on võimalik osaleda spetsiaalsetel magistriseminaridel, mille raames on võimalik esitada arutelule oma magistritöö erinevaid osasid.
Iseseisva erialase teadusliku uurimistöö koostamine ja kaitsmine. Aine läbimisega demonstreerib üliõpilane omandatud teadmisi ning uurimis- ja loometöö oskusi ning kommunikatsioonivõimet.
1) oskab koostada magistritööle esitatavatele nõudmistele vastavat erialast uurimistööd; 2) oskab määratleda ja formuleerida uurimisprobleeme ja küsimusi ning leida nende käsitlemiseks vajalikku informatsiooni; 3) oskab rakendada erinevaid kvantitatiivseid ja kvalitatiivseid uurimismeetodeid töö eesmärgist ja uurimisülesannetest lähtuvalt; 4) oskab analüüsida kogutud informatsiooni ja andmeid ning sisuliselt tõlgendada uuringu tulemusi; 5) oskab sõnastada oma mõtteid ning põhjendada oma seisukohti arusaadavalt ja loogiliselt; 6) kasutab korrektselt termineid ja andmeid ning tunneb magistritöö vormistusreegleid; 7. oskab teha järeldusi ja kokkuvõtteid, mis on kooskõlas töö eelneva arutluskäiguga; 8) on suuteline esitama ja kaitsma akadeemilises diskussioonis oma magistritöös esitatud seisukohti.
