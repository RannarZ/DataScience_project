Loengukursuse käigus avatakse innovatsiooni mõiste ja selle erinevad liigid. Seejärel tuuakse sisse innovatsiooni süsteemse käsitluse temaatika. Tutvustatakse erinevaid tasandeid innovatsioonisüsteemide käsitlemisel. Eraldi tuuakse välja sektoraalsed ja regionaalsed innovatsioonisüsteemid. Seejärel analüüsitakse võrdlevalt Eesti innovatsioonipoliitikat teiste riikidega. Põhjalikumalt analüüsitakse Euroopa Liidu, Soome ja Iirimaa tegevust innovatsioonipoliitika kujundamisel ja innovatsioonisüsteemi arendamisel. Kursuse teine pool annab tervikliku ettekujutuse innovatsiooni juhtimisest ettevõttes. Avatakse innovatsioonistrateegiate kujundamise põhimõtted, tutvustatakse toodete ja teenuste innovatsiooniprotsesside põhimõtteid ja selgitatakse ettevõtte organisatsioonilise ülesehituse mõju innovatsiooniprotsesside edukusele.
Kursuse eesmärgiks on: 
1.kujundada arusaam innovatsiooni kui protsessi mitmetasandilisest iseloomust.
2.tuua nägemus riikliku innovatsioonipoliitika ja ettevõtete innovatsiooniprotsesside seostest.
3.anda teadmised innovatsiooni juhtimisest majanduse erinevatel (rahvamajanduse, sektori ja ettevõtte) tasanditel.
4.luua arutluste käigus kogemusi innovatsioonikogemuste tõlgendamiseks ja ülekandmiseks.
a)innovatsiooni juhtimise valdkonna põhimõistete tundmine;
b)arusaam innovatsioonijuhtimise mehhanismist nii rahvamajanduse, majandussektori kui ka ettevõtte tasandil;
c)teadmised nii Eesti kui ka Euroopa Liidu teiste riikide innovatsioonisüsteemidest ja innovatsioonipoliitikast;
d)oskus hinnata innovatsioonijuhtimise tähtsust nii ettevõtte kui riigi arengus tervikuna;
e)suutlikus analüüsida ettevõtete innovatsiooniprotsessi ja rakendada meetmeid nende protsesside suunamiseks;
f)suutlikus hinnata Eesti innovatsioonisüsteemi ja innovatsioonipoliitika tõhusust;
g)oskus rakendada omandatud teadmisi ja oskusi innovatsiooniportsesside analüüsimisel ja juhtimisel; 
h)võime näha seoseid riigi innovatsioonipoliitika ja ettevõtete innovatsiooniportsesside juhtimise võimaluste vahel.
