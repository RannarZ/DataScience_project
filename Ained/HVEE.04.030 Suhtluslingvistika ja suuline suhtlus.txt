Kõneaktiteooria, implikatuuriteooria, viisakusteooria, vestlusanalüüs.
Suhtluse kultuurilised aspektid.
Suulise keele kesksed erijooned ning suulise ja kirjaliku keele põhierinevused. 
Institutsionaalse ja argisuhtluse erinevused.
Dialoogi ehitus, suhtlustegevused ning nende vormistamise vahendid ja võtted.
Suulise keelematerjali salvestamine ja litereerimine.
Enda kogutud keelematerjali analüüs.
Õppeaine annab ülevaatliku pildi pragmaatikast ja vestlusanalüüsist ning eesti suulise suhtluse erijoontest ja nende uurimisest. Samuti õpetab see üliõpilast analüüsima suulist suhtlust ning koostama suulise suhtluse ja keele analüüsiks vajalikku materjalikorpust.
Üliõpilane
- tunneb pragmaatika ja vestlusanalüüsi teoreetilisi aluseid ja suhtluse uurimise kvalitatiivseid meetodeid,
- oskab koguda (salvestada, litereerida) ja analüüsida suulist kõnet,
- omab teadmisi suulise eesti keele kesksetest erijoontest.
