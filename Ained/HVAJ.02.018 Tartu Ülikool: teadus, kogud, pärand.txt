Kursuse käigus tutvutakse lühidalt Eesti teadusajalooga, akadeemilise pärandi mõistega, Tartu Ülikooli teaduskollektsioonidega. Üliõpilane valib endale ette antud valikust ühe objekti, mille põhjal koostab loomingulise projekti (poster või postkaardi kogu).

Aine toimub eesti ja inglise keeles.
Aine eesmärk on anda tudengile ülevaade Eesti teadusloo põhisuundumustest kasutades selleks Tartu Ülikooliga seotud akadeemilist pärandit.
Üliõpilane:
· Kirjeldab ülevaatlikult teadusjalaloo ja Eesti teadusajaloo üldiseid suuniseid ja neid mõjutanud tegureid;
· Toob esile erinevatel perioodidel esil olnud teaduse valdkondi ja neid arendanud teadlasi;
· Omab kogemust töötada kolmemõõtmeliste ajalooallikatega;
· Kirjeldab akadeemilise pärandi spetsiifikat, institutsioone ja andmebaase;
· Rakendab saadud teoreetilisi teadmiseid ja praktikumide käigus saadud oskuseid reaalse projekti läbiviimiseks.
