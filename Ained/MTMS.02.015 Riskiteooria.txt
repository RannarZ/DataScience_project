Tutvutakse riskiteooria klassikalise ülesandega, milleks on kindlustusseltsi laostumistõenäosuse uurimine kollektiivse riski mudeli abil. Seejärel käsitletakse kaasaegse portfelliteooria mudeleid, s.h. Markowitzi ning finantsvarade hindamise mudeleid. Tutvutakse VaR- metoodikaga riski mõõtmiseks.
1. anda ülevaade finants ja kindlustustööstuses esinevatest olulisematest riskidest,
2. näidata matemaatika võimalusi mitmesuguste riskide mõõtmiseks ja haldamiseks.
Aine läbinud  üliõpilane 
1. mõistab riski olemust ja tunneb erinevaid riskiliike finants ja kindlustustööstuses;
2. teab laostumisteooria klassikalisi tulemusi ja oskab neid rakendada praktiliste ülesannete lahendamisel;
3. tunneb portfelliteooria põhiprintsiipe ning finantsvarade hindamise mudelit (CAPM);
4. teab VaR-metoodika aluseid ja oskab teha vastavaid arvutusi.
