Aine raames tutvustatakse ajalooteadust ja selle põhimõisteid ning antakse ülevaade Eestis täna tehtavast teadustööst ning põgus ülevaade ajalookirjutuse uuematest suundadest.
Tutvustatakse erinevaid tekstitüüpe, millega ajaloo üliõpilane oma õpingute jooksul ja edaspidi kokku puutub. Põhirõhk on allikakriitikal ja eri teadustekstide analüüsimisel, koostamisel ja hindamisel.
Lühidalt tutvustakse olulisemaid õpioskusi, praktika- ja välismaal õppimise võimalusi, tuleviku karjääriväljavaateid ning motivatsiooni- ja ametikirjade ning teadusliku CV koostamist
1) Tutvustada üliõpilasele ajalooteaduse eripärasid, uurimismeetodeid, valdkondi ja uuemaid suundi ning anda üliõpilasele ülevaade täna Eestis uuritavatest uurimisteemadest.
2) Tutvustada üliõpilaste erinevaid allikatüüpe, ajalookirjutuse žanre ja tekstiliike.
3) Valmistada üliõpilasi ette erinevate teadustööde kirjutamiseks ja tutvustada neile ajaloolase töömeetodeid, sh allikate ja kirjanduse valikut ning allikakriitikat.
4) Valmistada õpilasi ette edasiseks õppetööks ajaloo- ja arheoloogia instituudis.
1) Üliõpilane kirjeldab erinevaid tänapäevase ajalookirjutuse suundi.
2) Üliõpilane eristab populaarteaduslikke ja erinevaid teaduslikke tekste ning oskab materjali kriitiliselt hinnata.
3) Üliõpilane leiab oma edasiseks õppetööks vajalikke allikaid ja kirjandust.
4) Üliõpilane koostab instituudi nõuetele vastavaid akadeemilises stiilis analüüsivaid ja allikakriitilisi tekste.
5) Üliõpilane juhib teadlikult oma edasist õppimist ja teadustööd lähtuvalt potentsiaalsetest karjäärivõimalustest.
