Seminarides tutvutakse mõõtmiste põhimõtete ning meetoditega, otseste ja kaudsete mõõtmiste tulemuste töötlemisega ja mõõtemääramatuse hindamisega ning nende käsitlusega koolifüüsikas.
Aine eesmärgiks on anda üliõpilasele süvendatud teadmised mõõtmistest ja mõõtemääramatustest koolifüüsikas ning laiemalt. Aines omandatakse teadmised ja oskused, kuidas käsitleda teemat koolifüüsikas praktiliste tööde tegemisel ja ülesannete lahendamisel, andes praktilised oskused erinevate õpetamismeetodite rakendamiseks teema käsitlemisel.
Kursuse positiivsele hindele läbinud üliõpilane:
1) mõistab metroloogia põhitõdesid;
2) teab enamlevinud mõõtmismeetodeid ning mõõtemääramatuse hindamise erinevaid võimalusi;
3) oskab mõõtmist planeerida ning seda läbi viia
4) oskab eelnimetatuid teadmisi kasutada koolifüüsika kontekstis praktiliste tööde läbiviimisel.
