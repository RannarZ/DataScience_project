Väitekirjade teemadel põhinevad metodoloogilised või konkreetsed ühisarutelud materjalide kogumise, süstematiseerimise, teoreetilise baasi loomise, töö üleehituse ja vormistamise teemadel.  Suuliste või kirjalike ettekannete, artiklite ja väitekirja peatükkide tagasisidestamine, konkreetsetele probleemidele lahenduste otsimine. Seminarid toimuvad igal doktorantuuriaastal  ja lõpevad arvestustega kevadsemestril (3 EAP).
Doktoriseminari eesmärgiks on aidata ette valmistada iseseisev uurimus,  mis esitab kirjandus- või teatriteaduse olulise probleemi argumenteeritud ja uudse lahenduse. Doktorandid sõnastavad uurimisülesandeid; valivad lahendamiseks sobivaid metoodikaid; omandavad teoreetilisi aluseid; koguvad, analüüsivad, üldistavad ja struktureerivad andmestikku; vormistavad akadeemiliselt uurimistulemusi ja väitlevad nende üle.
Doktorant omandab kirjandus- või teatriteadusliku uurimise teadmised ja oskused; oskab püstitada olulisi uurimisprobleeme ja pakkuda neile uudseid lahendusi; valdab andmete kogumise, kriitilise analüüsi ja üldistamise metoodikat, tunneb uurimise teoreetilisi aluseid; oskab akadeemiliselt väidelda ja kirjutada ema- ning võõrkeelseid rahvusvahelisel tasemel teadustekste. Doktoriväitekirja võib esitada: (a) monograafiana, mis eeldab vähemalt ühe eelretsenseeritud rahvusvahelise teadusartikli avaldamist, või (b) artikliväitekirjana, mis sisaldab kokkuvõtvat ülevaatepeatükki ja vähemalt kolme eelretsenseeritud rahvusvahelist teadusartiklit.
