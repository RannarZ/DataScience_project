Kursusel antakse põhjalik ülevaade olmereoveepuhastites kasutatavast reovee- ja settekäitluse tehnoloogiast. Alustades reovee- ja settekäitluse õiguslikust taustast ning keskkonnakeemia laborianalüüsidest luuakse süsteemne seostatud ülevaade füüsika-keemilisest ja bioloogilisest reoveepuhastustehnoloogiast. Kursusel käsitletakse kõikide enamlevinud reovee komponentide ärastustehnoloogiaid ning tõhusaid settekäitluse meetodeid. Antakse juhised olmereoveepuhastuse tehnoloogiliste lahenduste dimensioneerimiseks vastavalt kehtivatele standarditele.
Kursuse eesmärgiks on tutvuda reoveepuhastuse ning settekäitluse tehnoloogiliste lahendustega ning omandada vastavate rajatiste dimensioneerimise põhimõtted.
Kursuse läbinud üliõpilane: 
1. tunneb olmereoveepuhastites kasutatavaid reovee puhastamise metoodikaid;
2. oskab reovee analüüside ja heitvee väljavoolu piirmäärade alusel valida reoveepuhastustehnoloogiat;
3. teab reovee ja reoveesette käitlemise tehnoloogia dimensioneerimise põhimõtteid ja oskab protsessi dimensioneerida;
4. oskab teha tehnoloogilisi muudatusi reoveepuhastusprotsessi optimeerimiseks.
