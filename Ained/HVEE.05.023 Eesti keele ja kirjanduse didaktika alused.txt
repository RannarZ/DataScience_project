Käsitletakse emakeeleõpetuse põhiprintsiipe. Põgusalt peatutakse emakeeledidaktika arengulool. Tutvustatakse käibivate õppematerjalide kasutamismeetodeid ja olulisi õppe-eesmärkide saavutamise võimalusi.
Kursusega taotletakse, et üliõpilane tunneb didaktikaprintsiipe ja oskab neid arvestada eesti keele ja kirjanduse õpetamisel; on omandanud aine õpetamise, kasvatuse ja klassiruumi haldamise üldised alused; on tuttav riikliku õppekava ja eesti keele ja kirjanduse ainekavade sisuga; tunneb põhilisi pädevuste arendamise võtteid eesti keele ja kirjanduse õpetuses; tunneb tunni ülesehitust ja planeerimise aluseid; oskab arvestada aine- ja õpilasekesksuse põhimõtetega tundide ettevalmistamisel ja kavandamisel; tunneb erinevaid hindamisviise ja hindamisega seotud probleeme; omab ülevaadet käibelolevatest eesti keele ja kirjanduse õppevahenditest.
Kursuse sooritanu teab didaktika põhiolemust ja -probleeme, tunneb peamisi didaktikaprintsiipe;
- tunneb erinevaid õpi- ja õppimiskäsitlusi, õppevorme ja -meetodeid;
- tunneb klassi juhtimise põhiprintsiipe ja oskab ette näha ohte noorele õpetajale;
- teab riikliku õppekava põhiprintsiipe ja eesti keele ja kirjanduse ainekava sisu ja eesmärke;
- teab tunni põhilisi ülesehitusvõimalusi õpilase ja õppekava vajadustest lähtuvalt;
- tunneb erinevaid hindamisviise ja oskab ette näha hindamisega seotud ohte;
- omab ülevaadet eesti keele ja kirjanduse õppematerjalidest.
