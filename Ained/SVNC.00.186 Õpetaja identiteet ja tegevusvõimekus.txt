Ainekursusel tutvutakse õppiva professionaali käsitluse ja õpetaja tegevusvõimekuse mudeliga ning rakendatakse neid üliõpilase elukogemuse ja õpingute raames omandatud pagasi analüüsil ning õpetamise visiooni loomisel indiviidi ja õpetajate rühma tasandil. Tutvutakse õpetaja tööd mõjutavate kultuuriliste, struktuuriliste ja materiaalsete teguritega, sh õpetaja tööd mõjutavate regulatsioonidega. Kasutatakse tõenduspõhiseid meetodeid erinevate osapooltega koostöö tõhustamiseks. Analüüsitakse uurimusliku lähenemise võimalusi õpetaja professionaalse arengu toetamiseks. Tutvutakse haridusvaldkonna arengut suunavate dokumentide koostamisprotsessi ja sellesse panustamise võimalustega.
Toetada õpetaja isikliku ja kollektiivse tegevusvõimekuse kujunemist ning aktiivse rolli võtmist nii õpetajate kogukonnas kui ka laiemalt ühiskonnas.
Aine läbinud üliõpilane:
1)	Mõistab, kuidas kujuneb õpetaja tegevusvõimekus ja professionaalsus.
2)	Hindab, kuidas tema enda elulugu, praktilised teadmised ning väärtused ja hoiakud võimaldavad tal töötada õpetajana.
3)	Loob oma õpetamise visiooni, mis seob personaalsed ja professionaalsed pikaajalised eesmärgid.
4)	Mõistab, kuidas kultuurilised, struktuurilised ja materiaalsed tegurid erinevatel tasanditel mõjutavad õpetaja tööd.
5)	Oskab rakendada tõenduspõhiseid õpetajate koostöö ja uurimusliku lähenemise meetodeid õpetajate jagatud erialase teadmuse ja visiooni kujundamiseks.
6)	Oskab rakendada tõenduspõhiseid meetodeid koostööks õppijate perede ja kogukonnaga.
7)	Mõistab, kuidas koostatakse haridusvaldkonna arengut suunavaid dokumente ja kuidas selles panustada, sh valdkonna ühenduste ja ekspertgruppide kaudu
