Praktika ajal täidetakse kokkulepitud tööülesandeid vastavalt asutusepoolse juhendaja korraldustele. Üliõpilane kirjeldab oma tööülesandeid õpipäevikus ja analüüsib praktikakohta ja enda tehtud tööd praktikaaruandes.
Arendada oskusi ja pädevusi tööks teatri- või kirjandusasutuses assisteerides (dramaturgi, lavastajat, toimetajat, turundusjuhti vmt) tema töös.
Praktika sooritanud üliõpilane:
-	tunneb teatri- või kirjandusasutuse korraldust ja mõistab oma assisteeritava ametikoha sisu ja funktsiooni asutuses tervikuna;
-	omandab, süvendab ja kinnistab eri- ja tööalaseid teadmisi ja oskusi;
-	lahendab probleeme, planeerib oma aega, võtab vastu otsuseid, osaleb meeskonnatöös;
-	analüüsib oma tehtud tööd, erialaseid, praktilisi ja sotsiaalseid teadmisi ja oskusi (meeskonnatöö, suhtlemisoskused jms);
-	reflekteerib oma arenguvajadust saadud töökogemuse taustal.
