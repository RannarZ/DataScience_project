Välitöövarustus, ohutus ja töötervishoid. Kirveste liigitus, teritamine ja hooldus. Käsisaagide liigitus, hooldus, teritamine. Elektrisaed, nende liigitus, hooldus, teritamine. Eriotstarbelised höövlid. Elektrihöövlid. Höövlite osad, teritamine, seadistamine ja hooldus. Muud silumisvahendid: rasplid, kaaplehed, lihvimisvahendid. Peitlite liigitus ja hooldus. Palkehitus- ja puusepapeitlid. Peitlite teritamine. Eritüübiliste peitlite kasutusalad ja rakendusviisid. Puuride liigitus. Palgipuurid. Palkehituses kasutatavad puurimise abivahendid. Trellid. Puuride hooldus ja teritamine. Liimeistrite liigitus ja hooldus. Eriotstarbelised liimeistrid. Koorimisrauad, voolimisrauad. Mehaanilised käsitsikoorimisvahendid. Elektrilised, pneumaatilised ja sisepõlemismootoriga käsitööriistad ja seadmed, nende seadistamine ja hooldus. Mõõte-, märke ja kontrollimisvahendid. Puidu töötlemise abivahendid. Käsitööriistade ja lõikeinstrumendi hooldus. Kinnitustöövahendid. Spetsiifilised palkehitusvahendid. Mootorsaagide ehitus ning hooldamine. Mootorsae tankimine, käivitamine, puhastamine; mootorsae ja keti konserveerimine. Küttesegud ja nende valmistamine, määrdeained. Töökoha ettevalmistamine mootorsaega töötamiseks. Palkehitusspetsiifilised mootorsaetehnikad ja -lõiked. Mootorsae lisaseadmed palkehituses. Tööriistade- ja vahendite kasutamise harjutamine, seadistamine, teritamine ja hooldamine, töökoha korraldamine ja korrashoid vastavalt töövahendile ja sooritatavale tööoperatsioonile. Isikukaitsevahendite kasutamine vastavalt harjutusülesandele, eriti mehaaniliste seadmete kasutamisel. Töövahendite kaupluste külastamine.
Anda puidu töötlemise alal teoreetiline ja tehniline valmidus ning eneseabioskused, mis lubavad osaleda eriala praktikatel tõhusalt ja ohutult.
Kursuse edukal läbimisel üliõpilane
1)	oskab nõuetekohaselt korraldada oma töökohta ja hooldada töövahendeid;
3)	oskab seadistada, hooldada ja teritada olulisemaid traditsioonilisi puidutööriistu ja -vahendeid, masinaid ja seadmeid ning abivahendeid;
4)	oskab kasutada olulisemaid traditsioonilisi puidutööriistu ja -vahendeid, masinaid ja seadmeid  ning abivahendeid vastavalt tööülesandele;
5)	oskab teostada mootorsae jooksvat hooldust;
6)	oskab töökohta palkehitusplatsil mootorsaega töötamiseks ette valmistada ja hinnata ohufaktoreid.
