Emakeel on algklassides suurima tundide arvuga ja teisi aineid ühendav õppeaine, väga oluline õpilase arengu seisukohalt, sest kujundab  inimesele eluks vajalikke oskusi: kuulamist, kõnelemist, lugemist ja kirjutamist. Iga keelelise osaoskuse arendamine eeldab, et õpetaja kasutab teatud töövõtteid. Mõiste „kirjutamine" tähendab 1.kooliastmel omakorda nii kirjatehnikat, ortograafiat kui loovkirjutamist, mis kõik eeldavad õpetajalt erinevat lähenemist. Kuidas oma tööd planeerida, kui tuleb arvestada nii paljude asjadega, samas õpilaste erinevate vajadustega - seda kõike tuleb käsitleda emakeele õpetamise didaktikas.
Valmistada üliõpilane ette töötama klassiõpetajana, kes valdab eesti keele õpetamise spetsiifikat.
Aine läbinud üliõpilane:*oskab koostada tunnikonspekti emakeeletunniks, arvestades I kooliastme laste oskusi ja (eri)vajadusi;*suudab juhtida õppeprotsessi oma tunnis ja rühmas ning valdab eesti keele algõpetuse spetsiifilisi metoodilisi võtteid;*suudab jälgida ja ära tunda õpilaste oskuste edenemist emakeeles ning vastavalt ka iseenda töö tulemuslikkust hinnata;*realiseerib õppeaines peituvaid kasvatuslikke väärtusi ja on oma eetilise käitumisega õpilastele eeskujuks.
