Lepinguõiguse kursuse raames käsitletakse lepinguliste võlasuhete reguleerimise üldpõhimõtteid, lepingu sõlmimist, lepingu sisu ja lepinguliste kohustuste täitmise üldnõudeid, õiguskaitsevahendeid kohustuste rikkumisel,  lepinguliste võlasuhete lõppemise aluseid, lepingute tagamist, isikute vahetumist lepingus. Lepinguliikidest käsitletakse müügi-, üüri-, laenu-, hoiulepingut ja teenuste osutamise lepinguid.
Ainekursuse eesmärk on õpetada lepinguõiguse põhimõtete sisu ja rakendamist õiguslikul reguleerimisel, lepingute lugemist ja koostamist algastmel, anda elementaarseid teadmisi lepinguliste vaidluste lahendamisest ning lepingute eriliikide olemusest.
Aine läbinud üliõpilane valdab lepinguõiguse põhimõisteid, oskab algtasemel kasutada teadmisi lepingute koostamisel, saab aru õiguslike vaidluste lahendamise elementaarsetest põhimõtetest, omab ettekujutust lepingute eri liikide olemusest ja spetsiifikast ning oskab neid eristada.
