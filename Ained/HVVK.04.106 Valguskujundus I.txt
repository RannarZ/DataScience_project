Õppeaine annab teadmised valguse olemusest, selle kirjeldamise karakteristikutest ja optikast. Tutvustab ja õpetab kasutama traditsioonilisi teatrivalgusteid ja nende juhtimisseadmeid. Õpitakse tajuma ja organiseerima lavaruumi valguskujunduse seisukohast ja looma etenduse valguskujundust. Õpitakse loomingulist koostööd teiste etenduse valmimises osalejatega.
Teadmiste omandamine valgustehnikast ning valguskujunduse loomise põhialustest. Samuti loovuse ja loomingulise koostöövõimelisuse arendamine. Lavakujunduse tajumine valguskujunduse loomise seisukohalt.
Aine läbinud üliõpilane:
- tunneb traditsioonilisi teatrivalgusteid ja nende tööpõhimõtteid ning oskab neid kasutada valguskujunduse loomisel;
- oskab valguse abil organiseerida lavaruumi ja aega ning toetada näitlejat ning kogu lavastust;
- suudab iseseisvalt valida konkreetse ruumi ning lavastuse tarbeks sobivaimat valgustehnikat;
- oskab teha koostööd lavastaja, kunstniku ning näitlejatega.
