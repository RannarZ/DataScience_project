Mikroheterogeensed süsteemid on laialt levinud keskkonnas ja neid kasutatakse ka mitmesugustes tehnoloogiates, sh keskkonnatehnoloogias. Kursuses käsitletakse pindnähtusi (pindpinevus, adhesioon, märgumine, adsorptsioon, jt) ning disperssete süsteemide olulisi omadusi. Erilist tähelepanu pööratakse mikroheterogeensetes süsteemides kulgevate protsesside põhiliste seaduspärasuste selgitamisele.
Selgitada mikroheterogeensetes süsteemides kulgevate protsesside füüsikalis-keemilisi aluseid.
Peamisteks väljunditeks on mikroheterogeensetes süsteemides kulgevate protsesside kontseptuaalsete aluste tundmine ja oskus rakendada omandatud teadmisi keskkonna-alaste probleemide lahendamisel. Tunneb pindnähtusi ning oskab neid seostada disperssete süsteemide omadustega. Üliõpilane peaks olema võimeline hindama mikroheterogeensete süsteemide stabiilsust mõjutavaid tegureid.
