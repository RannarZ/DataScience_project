Ainekursus toetab üliõpilase professionaalset arengut, luues võimalusi seostada ülikooliõpingud tervikuks praktilises õpetaja töös õppeasutuses. Praktika toimub 10 nädala jooksul, mil tuleb anda 45 ainetundi: 35 ajalootundi (20 põhikoolis ja 15 gümnaasiumis) ja 10 ühiskonnaõpetuse tundi (põhikoolis või gümnaasiumis).
Õppeainel on kolm üldeesmärki, mis saavutatakse, tuginedes läbitud ülikooliõpingutele ja koos pideva pedagoogilise praktikaga:
1)	toetada üliõpilase kujunemist õpetajaks, luues võimalused eelnevalt läbitud õpingute terviklikuks seostamiseks praktilise õpetamistegevusega õppeasutuses;
2)	luua võimalused õppe- ja kasvatustöö kui terviku tundmaõppimiseks ja läbiviimiseks kompaktse õppeperioodi vältel;
3)	praktiseerida ajaloo ja ühiskonnaõpetuse aine ja didaktika alaseid teadmisi ja oskusi ja omandada kogemusi nende ainete õpetamiseks põhikoolis ja gümnaasiumis vastavalt riiklikule õppekavale.
1)	oskab kavandada, ette valmistada, läbi viia, analüüsida ja hinnata oma õppe- ja kasvatustöö alaseid tegevusi ajaloo ja ühiskonnaõpetuse õpetamisel;
2)	kavandab õpet süsteemselt, tõenduspõhiselt ja loovalt, lähtudes riiklikest alusdokumentidest, õppeasutuse, haridusastme ja/või õppeaine eripärast ning õppijate eelteadmistest, vajadustest ( sh erivajadustest) ja huvidest;
3)	integreerib tulemuslikult ülikooliõpingutes omandatud teadmisi, oskusi ja hoiakuid;
4)	omandab sotsiaalse pädevuse ja selleks vajalikud oskused: suhtlemisoskus õpilaste ja kolleegidega, korrektne eneseväljendusoskus, koostöövalmidus, konflikti ennetamise ja lahendamise oskus.
