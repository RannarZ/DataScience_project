Toodetavatest katsevahenditest saadakse ülevaade firmade tootekataloogide alusel. Praktiliste tööde käigus õpitakse tundma riistvara, nendega ümberkäimise reegleid, katsete korraldamist ja demonstreerimist.
Anda vajalikud teadmised ja praktilised oskused gümnaasiumi füüsika demonstratsioonkatsete ja laboritööde läbiviimiseks.
Õppeaine läbinud üliõpilane:
1) omab ülevaadet füüsika demonstratsioon-, laboratoorsete tööde ja praktikumide vahendeid tootvate tuntumate firmade toodangust; hindab pakutavaid vahendeid lähtuvalt gümnaasiumi füüsika ainekavast ja õpetamise didaktilisest aspektist; 
2) teab katsevahendite tööpõhimõtet; 
3) oskab korraldada demonstratsioonkatseid ja seletada demonstreeritavaid nähtusi gümnaasiumi põhi- ja valikkursuste raames; 
4) oskab seadistada laboratoorsete tööde ja praktikumitööde vahendeid.
