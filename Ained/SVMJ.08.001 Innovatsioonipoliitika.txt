Innovatsioonipoliitika kursus on suurepärane võimalus tutvustada tudengitele poliitikakujundamist valdkonnas, kus käib vilgas teaduslik diskussioon majanduse innovatiivsuse tegurite, mehhanismide ja poliitikate üle. Sageli ongi valik riikide käes olevate erinevate mehhanismide vahel täis vastuolulisi argumente, mistõttu arutletaksegi kursusel avaliku- ja, erasektori, kuid samuti kolmanda sektori rollide üle ja nende mõjutamiseks sobivate poliitikate üle innovatsiooniprotsessides. Kuigi rõhk on erinevatel innovatsioonipoliitika aspektidel, siis kursuse käigus

antakse ülevaade kirjandusest, mis käsitleb innovatsioonisüsteemide lähenemisviisi kaudu innovatsioonide tekkimist ja seda, miks mõnede ettevõtete, harude ja riikide tulemuslikkus on parem kui teistel. Innovatsioonipoliitikate olulist rolli tuuakse ettevõtte, haru, regiooni, riigi ja EL näidetel esile läbivalt kogu kursuse vältel.
Kursuse eesmärgiks on süvendada innovatiooni ja tehnoloogia juhtimise tudengite teadmisi erinevatest innovatsioonipoliitika aspektidest, mis mõjutavad ettevõtteid innovatiivsuse tõstmisel.
Aine eduka sooritamise tulemusena üliõpilane: 1. Analüüsib erinevate ettevõtete (organisatsioonide) innovatsioonivõimekust ja haruspetsiifikat ning pakub lahendusi konkreetse ettevõtte (organisatsiooni) või haru innovatsioonivõimekuse arendamiseks 2. Analüüsib innovatsioonisüsteeme ja innovatsioonipoliitikaid ning teeb ettepanekuid innovatsioonipoliitika kujundamiseks konkreetses valdkonnas.
