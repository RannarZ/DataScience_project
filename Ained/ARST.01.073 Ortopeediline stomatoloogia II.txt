Õpetatakse proteesimist  osalisel ja täielikul hambutusel suust eemaldatavate  hambaproteesidega. Praktikumides käsitletakse erinevate suust eemaldatavate hambaproteeside valmistamise kliinilisi, füsioloogilisi, patoloogilisi ja tehnilisi aspekte. Üliõpilane teeb iseseisvalt kliinilist tööd, analüüsib igat oma tööd praktikat juhendava õppejõuga, tagasisidestatud protseduurid kannab oma e-portfooliosse.
Eesmärgiks on anda ülevaade eemaldatavate ja kombineeritud hambaproteeside (osaline plaatprotees, tugibüügelprotees, kombineeritud proteesid lukk- ja teleskoopkinnitusega, totaalprotees, katteprotees) valmistamisest hammaste osalisel ja täielikul kaotusel. Arendada üliõpilaste praktilisi oskusi seoses eemaldatavate hambaproteeside valmistamisega.
Üliõpilane omandab teoreetilised baasteadmised eemaldatavate hambaproteeside biomehaanilisest olemusest, nende bioloogilisest toimest ja adaptatsioonist, ning nende valmistamise käigust. Mõistab hambaproteeside valmistamisega seotud riske, samuti psühholoogilisi ja sotsiaal-ökonoomilisi aspekte. Kursuse läbimisel oskab üliõpilane iseseisvalt valmistada lihtsamaid eemaldatavaid hambaproteese (osaline plaatprotees, tugipüügelprotees, totaalprotees) ja parandada eemaldatavaid plaatproteese.
