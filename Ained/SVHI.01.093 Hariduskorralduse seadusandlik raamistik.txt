Ainekursus võimaldab omandada põhilised teadmised hariduskorraldust reguleerivatest õigusaktidest ning esmased oskused seadusandluse tõlgendamisel ja kasutamisel.
Toetada üliõpilase kujunemist õpetajaks või õppeasutuse juhiks, kes omab ülevaadet haridust reguleerivatest õigusaktidest ning teab õppetöö korraldamisel erinevate osapoolte seadusandlusest tulenevaid õigusi ja kohustusi.
Õppeaine läbinud üliõpilane:
1)	teab õigusloome hierarhiat, struktuuri ja koostamise protsessi; 
2)	tunneb haridust ning õppeasutuses töötamist reguleerivaid õigusakte;
3)	oskab seadusandlikest aktidest leida õppekorraldust ning haridusasutusega seotud osapoolte õigusi ja kohustusi reguleerivaid sätteid;
4)	oskab leida lahendusi erinevatele õppekorralduslikele juhtumitele, tuginedes seadusandlikele aktidele;
5)	oskab leida lahendusi juhtumitele, mis on seotud haridusasutusega seotud erinevate osapoolte õiguste ja kohustustega, tuginedes seadusandlikele aktidele
