Kursus õpetab praktilist erialatekstide tõlkimist inglise, saksa, prantsuse või vene keelest (teisest võõrkeelest) eesti keelde.
Kursuse eesmärk on arendada ja süvendada tehnikaalaste oskuskeeletekstide võõrkeelest tõlkimise oskusi. Seminarides õpitakse tundma erinevaid tõlkestrateegiaid ning -meetodeid tõlke-eesmärgi saavutamiseks. Süvendatakse nii eesti- kui ka võõrkeelse terminoloogia oskust.
Kursuse eduka lõpetamise järel
- olete võimelised analüüsima eesti- ja võõrkeelseid teadus- ja tehnikatekste;
- oskate valida ja rakendada sobivat tõlkestrateegiat tõlkeülesande täitmiseks;
- oskate leida tõlkimiseks vajalikku informatsiooni, töötada paralleeltekstide ja Internetiandmebaasidega;
- oskate oma tõlkevalikuid põhjendada.
