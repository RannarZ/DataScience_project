Kursuses käsitletakse süvendatult biojäätmete käitluse tehnoloogiaid ning võimalusi biojäätmete kasutamiseks energeetilisel otstarbel. Biojäätmete ohutu käitlemine on säästva arengu printsiipide üks olulisemaid valdkondi, mille kaudu tagatakse jätkusuutlike tehnoloogiate rakendumine jäätmekäitluses.
Kursuse eesmärk on õppida tundma biojäätmete käitluse ja bioressursside töötlemise tehnoloogiaid nii nende kasutamisel energia tootmiseks kui ka väärindamisel materjalide tootmisel.
Õppeaine läbinu:
- omab ülevaadet bioressurssidest nii Eesti, Euroopa Liidu kui ka gloobaalsel tasandil;
- teab biojäätmete klassifitseerimise aluseid ja jäätmekäitluse keskkonnahoidlikke meetodeid 
- tunneb biojäätmete käitlustehnoloogiaid ja neid iseloomustavaid näitajaid
- analüüsib biojäätmete kasutuspotentsiaali ja tehnoloogiliste meetodite efektiivsust;
- teab peamisi biojäätmete energiakasutuse võimalusi.
