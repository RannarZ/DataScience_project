Põhjalik tutvumine eesti rahvalaulu traditsiooniga (regilaul, uuem rahvalaul, rahvakoraal).
Loengud regilaulu keelekasutuse eripärast ja regilaulu kui suulisel teel levinud poeetilise teksti ehitus- ja kujundusvõtetest, nende (oletatavatest) ajaloolistest kihistustest, liigilistest ja regionaalsetest iseärasustest; koos pideva praktilise tekstianalüüsiga.
Loengute käigus antakse ülevaade tähtsamatest eesti ja setu regilaulutüüpidest, lähenetakse neile erinevatest teoreetilistest lähtekohtadest ning vaadeldakse neid üldise folklooriprotsessi kontekstis.
Loengud ja praktikumid uuemast rahvalaulust ja rahvakoraalist.
Praktiliste oskuste andmine regilaulude ja lõppriimiliste rahvalaulude esitamiseks ja õpetamiseks, tutvumine erinevate esitusstiilidega.
*tunneb rahvalaulude ajaloolisi kihistusi;
*tunnetab rahvalaulude muusikaliste stiilide erinevust liigiti ja piirkonniti;
*tõlgendab rahvalaulude tekstide sisu;
*oskab analüüsida lauljate esitusstiili.
