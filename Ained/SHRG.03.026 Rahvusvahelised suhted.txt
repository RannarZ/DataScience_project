Kursuse alguses sõnastatakse rahvusvaheliste suhete kui teadusharu definitsioon konkreetsetest praktilistest ja teoreetilistest vaatepunktidest lähtuvalt. Järgmine ning suurem osa kursusest keskendub põhimõistetele nagu süveräänsus, anarhia, valitsemine, toimija- ja struktuurikesksus, rahvusvaheline süsteem, võim, julgeolek, sõda ja rahu, konflikt ja koostöö, normid ja identiteet jt. Mõistet tutvustatakse klassikaliste tekstide kaudu ning reeglina nii ratsionalistlikust kui konstruktivistlikust perspektiivist. Kursus lõpeb aruteluga sellest, kuhupoole liigub tänapäeva maailma poliitika.
Kursus käsitleb rahvusvaheliste suhete teadusdistsipliini tänast seisu, analüüsides peamisi teoreetilisi ja praktilisi murekohti, peamisi teoreetilisi seisukohti ja teadusharu põhimõisteid.
Kursuse läbinu:
1) teab rahvusvaheliste suhete kui teadusharu olemust ning ajaloolist arengut;
2) teab põhilisi murdejooni ratsionalistlike ja konstruktivistlike lähenemiste vahel kaasaegses rahvusvaheliste suhete teooriates;
3) teab, kuidas ja miks rahvusvaheliste suhete teooriad erinevad oma vaadetes teadusharu põhimõistetele;
4) on parandanud oma kriitilise lugemise oskust;
5) oskab õigesti kasutada teadusmõisteid nii kõnes kui kirjas.
