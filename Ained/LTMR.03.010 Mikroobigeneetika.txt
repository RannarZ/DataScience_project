Kursusel käsitletakse bakterite genoomi struktuuri, topoloogiat ning genoomi koosseisus olevaid erinevaid DNA-elemente, nagu plasmiidid, transponeeruvad elemendid, CRISPR-Cas süsteem, integronid ja intronid. Selgitatakse DNA-elementide tähtsust bakterite kohanemisel keskkonnatingimustega ja elementide funktsioneerimist. 
Antakse ülevaade bakterite kollektiivsest käitumisest ning Salmonella enterica näitel patogeensete bakterite virulentsusmehhanismidest, selleks vajalike protsesside nagu kinnitumine ning biofilmi moodustumine. 
Lisaks ülevaade bakterite rakupinna omadustest, mis on vajalik nii kinnitumiseks, biofilmi moodustumiseks kui ka krooniliste infektsioonide tekkeks. Käsitletakse  bakterite peamisi transportsüsteeme ning vesikulatsiooni, mis on bakterite grupikäitumiseks olulised protsessid.
Loengutes harjutatakse teadmiste rakendamist ning modeleeritakse katseid.
Kursuse eesmärk on anda ülevaade mikroobigeneetika iseärasustest ja probleemidest. Tutvustatakse bakteritele iseloomulikke geneetilisi elemente, geneetilise informatsiooni ülekannet bakterite vahel ning interaktsiooni bakteri ja peremeesraku vahel.
Kursuse läbimise järel on üliõpilasel ettekujutus mikroobide geneetilistest elementidest, nagu plasmiidide, integronide, CRISPR-Cas, transposooneeruvate elementide ja intronite ehitusest, nende funktsionaalsusest bakteris ning oskab geneetilisi elemente kasutada teadustöös.
Lisaks suudab aru saada Salmonella enterica näitel patogeenide virulentsusmehhanismidest, mis hõlmab nii kinnitumist kui biofilmi moodustumist kui ka regulatsioonimehhanisme. Saab aru bakterite transportsüsteemidest ning vesikulatsioonist.
