Magistritöö valmib magistrandi iseseisva tööna konkreetse õppetooli õppejõu juhendamisel. Probleemistik kooskõlastatakse õppejõuga ja arutatakse läbi magistriseminaril. Magistriprojekt koostatakse vastavalt Tartu Ülikoolis kehtivatele nõuetele.
Mooduli läbimisega demonstreerib  üliõpilane omandatud teadmisi, uurimis- arendus- ja loometöö oskusi ja kommunikatsioonivõimet. Mooduli õpitulemuste hindamise käigus kontrollitakse ka omandatud hoiakuid ja väärtushinnanguid.
Mooduli läbinud üliõpilane:
oskab püstitada uurimisküsimusi ning valida nende uurimiseks sobivaid teoretilisi käsitlusi ja metoodikaid;
oskab tööd loogiliselt ja otstarbekalt struktureerida;
oskab otsida ja kasutada sobivaud allikaid;
sõnastab oma mõtteid, argumenteerib ja põhjendab oma seisukohti arusaadavalt ning loogiliselt;
kasutab korrektselt termineid, andmeid ja fakte ning tunneb magistritöö vormistusreegleid;
tugineb oma järeldustes analüüsile ning teeb kokkuvõtteid, mis on kooskõlas töö eelneva arutluskäiguga.
