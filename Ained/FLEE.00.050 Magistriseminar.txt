Peetakse ettekandeid magistritöödega seotud temaatikast. Rõhuasetus on magistrantide iseseisva töö toetamisel ja tagasiside andmisel, sh kaasõppijate poolt.
Seminari eesmärk on abistada üliõpilast magistritöö teema leidmisel, kavandamisel ja vajalike allikate leidmisel. Koostatakse ja kuulatakse varasemate magistritööde analüüse, tegeletakse tsiteerimise, refereerimise, parafraseerimise, viitamise jt teaduslikule tekstile iseloomulike küsimustega. Koostatakse referaat enda valitud teemal ning kaitstakse magistritöö projekti komisjoni ees.
Üliõpilane oskab
- leida huvipakkuva teema
- valida teemale vastavat kirjandust (ka võõrkeelset)
- leida sobiva metoodika uurimisprobleemi lahendamiseks
- kavandada magistritöö kirjutamise protsessi
- esitada uurimisküsimusi ja neid kriitiliselt hinnata
- esitleda oma tööd suulises ja kirjalikus vormis.
Magistriseminari I osa lõpus esitab üliõpilane magistritöö kava ning kaitseb seda komisjoni ees. Oskab kasutada esitlustehnikat. Valdab iseseisvaks tööks vajalikke oskusi.
