Kursus käsitleb inimese organismi normaalset ehitust ning annab ülevaate ka lapse organismi ealistest iseärasustest. Tähelepanu pööratakse organismi homöostaasi ehk sisekeskkonna püsivuse säilitamisele, talitluse regulatsioonile terves ja häiritud organismis. Patoloogia osas käsitletakse haiguste tekke ja kulu seaduspärasusi üldiselt.
Aine õpetamise eesmärgiks on anda eripedagoogika üliõpilastele põhiteadmisi organismi ehituse ja taitluse kohta tervel inimesel ja teatud määral ka haiguslikult muutunud organismis.  Need teadmised on eripedagoogile vajalikud nii teiste meditsiiniliste distsipliinide omandamisel kui oma igapäevases kutsetöös.
Kursuse läbinu:
1. Omab üldist  ülevaadet inimese organismi normaalsest ehitusest ja talitlusest. See võimaldab eripedagoogil mõista nende arenguhäirete ja haiguste olemust, millega ta oma erialases töös kokku võib puutuda. 
2. Omab üldist ülevaadet lapse organismi ealistest iseärasustest.
3. Tunneb tervisliku eluviisi ja toitumise üldiseid põhimõtteid.
4. Tunneb üldiselt kliiniliste ainete mõistmiseks ja oma kutsetööks vajalikku, osalt ka ladina keelest tuletatud meditsiinilist terminoloogiat.
5. Omab üldisi teadmisi haiguste  tekke ja kulu seaduspärasustest ning  nende teket ja kulgu määravate protsesside iseloomust.
6. Omab eeldusi kliiniliste õppeainete, neuroloogia ja psühhiaatria, edukaks käsitlemiseks.
