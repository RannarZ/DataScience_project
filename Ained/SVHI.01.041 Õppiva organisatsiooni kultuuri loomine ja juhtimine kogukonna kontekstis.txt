Õppeaine läbimise käigus antakse ülevaade organisatsiooni eestvedamisest, eestvedamisstiilidest, mõjuvõimust, koostööl põhinevast juhtimisest ja aruteludest (sh grupicoachingust) õppiva organisatsiooni tingimustes. Aines käsitletakse ka organisatsioonikultuuri ja konfliktide juhtimise alateemasid ning õpitakse neid analüüsima haridusasutuses. Samuti omandatakse coachingu ideedel põhinevaid teineteise kuulamise, argumenteerimise ja enesekehtestamise oskusi.
Õppeaine eesmärkideks on:
Omandada pädevused õppiva organisatsiooni sisu määratlemise, kujundamise ja analüüsimise kohta haridusasutuses. Õppiva organisatsiooni eestvedamise, loovate arutelude ning haridusasutuse ja töötajate arendamise ja seda mõjutavate tegurite analüüsi ja sünteesi oskuste omandamine.
Õppeaine edukalt läbinud üliõpilane:
Suudab mõista ning loovalt analüüsida ja rakendada õppiva organisatsiooni põhitegevusi haridusasutuses.
Oskab kaardistada õppiva organisatsiooni juhi/liidri pädevusi ning neid analüüsida haridusasutuse eestvedamisel kooskõlas oma praktiliste juhtimiskogemustega.
Organisatsioonikultuuri, koostöö ja konfliktide juhtimise alaste teadmiste mõistmine ja loov rakendamine haridusasutuses.
Eestvedamise ja mõjutamise tehnikate omandamine, analüüsimine ja loov rakendamise haridusasutuse tegevuse suunamisel.
Tööjuhtumite loova ja töötajaid arendava grupicoachingu metoodika omandamine ja rakendamine haridusasutuses.
Koostöö arendamise ja diskussioonioskuste omandamine.
