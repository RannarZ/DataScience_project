Kursus analüüsib ringmajanduse põhimõtteid,  tutvustab kaasnevat seadusandlust, annab ülevaate organisatsioonide keskkonnatehnoloogiliste protsesside planeerimisest ning rakendamisest säästva arengu kontseptsioonist lähtuvalt. Käsitletakse organisatsiooni keskkonnajuhtimise põhialuseid, mis on seotud olemasolevate tehnoloogiate renoveerimise ning uute kaasaegsete tehnoloogiate juurutamisega tootmis- ja teenindussfääris.
Tutvustada ringmajanduse põhimõtteid ning hindamiskriteeriumeid, analüüsida jätkusuutliku arengu seisukohti. Analüüsida organisatsiooni keskkonna-alast tegevust nii tootmistehnoloogia kui toodete käitlemise põhjal.
Kursuse läbinud üliõpilane
- tunneb kriteeriume, mille kaudu hinnatakse toodete ja tehnoloogiate jätkusuutlikkust ning keskkonnamõju;
- tunneb ringmajanduse põhimotteid ja analüüsib jäätmete kasutuselevõtu võimalusi; 
- oskab hinnata toodete olelusringi ning välja tuua selle olulised keskkonnaprobleemid;
- oskab analüüsida organisatsiooni keskkonna-alast tegevust ning selgitada võimalusi keskkonna-alase tegevuse parendamiseks.
