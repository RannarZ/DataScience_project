Antakse ülevaade etnograafilistest metalldetailidest ja ehetest, nagu näiteks vööd, pandlad, malid, tinulised, vaselised, noatuped, nõelakojad, naastud, kuljused, rõhud, sõrmused, rinnaehted, krõllid, ketid, keed, ripatsid, kihlasõled, silmadega preesid jm. Õpetatakse neid kujundama ja valmistama. Valiku valmivatest esemetest teeb õppejõud.
Etnograafiliste ehete ja rõivadetailide kujundamise ning valmistamise võtete tutvustamine.
Aine edukal läbimisel üliõpilane omab ülevaadet, oskab kujundada ja valmistada erinevaid etnograafilisi metallehteid ja rõivadetaile.
