- statistiline ja reeglipõhine masintõlge
- tõlkeväljundi probleemid ja nende tüüpilised lahendused
- tõlkeväljundi hindamine ja veaanalüüs käsitsi ja automaatselt, kvaliteedi ennustamine
- masintõlge praktikas, järeltoimetamine
Antud kursus kirjeldab masintõlget  ning millal ja miks see töötab paremini või halvemini. Räägime sellest, miks Google Translate väljund mõnikord nii naljakas on. Ka sellest, kuidas luua automaatse tõlke rakendusi ja parandada nende väljundit, ilma sisend- või väljundkeele teadmata või teades ühte neist või mõlemat. Räägime ka tüüpilistest masintõlke rakendusstsenaariumitest ning kuidas seda reaalselt kasutatakse ja milleks see hea on.
Kursuse kuulaja õpib ehitama oma masintõlke süsteeme  ning saab teada, millist tarkvara ja ressursse on selleks vaja. Ta saab aru masintõlke süsteemide tüüpilistest komponentidest  ning teab nende algoritme ja andmestruktuure. Samuti räägime tõlkeväljundiga seonduvatest probleemidest ning nende tüüpilistest lahendustest, olemasolevatest lähenemistest masintõlke ülesandele ja nende erinevustest ja eelistest. Aine kuulajal tekib selge ettekujutus sellest, kuidas, kus ja mis juhtudel kasutatakse masintõlget praktikas.
