Üliõpilane õpib tundma Eesti etnograafilist tekstiilipärandit (tehnoloogiat, koloriiti, ornamenti) ja oskab saadud teadmisi rakendada uute esemete kavandamisel. Tutvub semestri ülesannete raames erialakirjanudsega, muuseumites asuvate tekstiilidega ja koopiajoonistega , mis on aluseks eriala kompositsiooni ülesannete teostamisel. Üliõpilane omandab kavandamiseks vajalikud tehnilised oskused, oskab kasutada erinevaid kavandamisvahendeid (paber, värv, tehnika tuntav visualiseerimine).
Õppeaine eesmärgiks on erinevate tekstiilikompositsiooniga seotud ülesannete lahendamise kaudu arendada üliõpilase esteetilisi arusaamu ja oskusi (värvimeel, visuaalse rütmi tajumine, proportsioonitunne, kavandi tegemisel vajalikud tehnilised oskused), mis on seotud visuaalse eneseväljendusega.
Aine edukal läbimisel üliõpilane:
- oskab valmistada koopiajoonist koekirjalisest etnograafilisest kudumist, lisades tehnilise teostuse info ehk valmistamise viisi (sidus, rakendus, soa nr, materjalid, viimistlus)
- tunneb erialaselt üldisemalt kõiki tehnilisi võimalusi rahvuslike sõbakirjaliste tekkide valmistamisest ning selle põhjal oskab kavandada teemakohaseid mustreid kaasaega.
- oskab lahendada kompositsiooniülesandeid, pakkudes omapoolseid lahendusi algmaterjalist lähtuvalt.
Tudengid teavad/tunnevad ja oskavad käsitleda tööks vajalikke töövahendeid ja on teadlikud töö spetsiifilisusest tulenevate tööohutusnõuetega ja ergonoomiliste töövõtetega.
