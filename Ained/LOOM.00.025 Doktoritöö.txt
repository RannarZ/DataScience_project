Teadustöö tulemusena valmib iseseisev uurimus, milles on esitatud konkreetse teadusvaldkonna olulise probleemi argumenteeritud originaalne lahendus ja mis eeldab vähemalt kolme uurimusliku artikli avaldamist oma eriala juhtivates rahvusvahelise levikuga väljaannetes ning vastab muudeleTÜ poolt kehtestatud doktoritöö nõuetele. Doktorandi teadustöö toimub individuaalplaani alusel, mis on koostatud koostöös juhendajaga. Doktoritöö kaitsmine toimub ökoloogia ja maateaduste instituudi nõukogu või keskkonnatehnoloogia ühisnõukogu koosolekul avaliku akadeemilise diskussioonina.
Doktorandi teadustöö eesmärgiks on omandada uurimistöö planeerimise, läbiviimise ja tulemuste esitamise oskused ja tehnikad oma erialal. Teadustöö tulemusena valmib iseseisev uurimistöö, milles on esitatud konkreetse teadusliku probleemi argumenteeritud originaalne lahendus ja mis eeldab vähemalt kolme uurimusliku artikli avaldamist oma eriala juhtivates rahvusvahelise levikuga väljaannetes.
Kursuse edukalt läbinud doktorant:
- valdab erinevaid bioloogia, ökoloogia või maateaduste valdkonna uurimismetoodikaid,
- omab põhjalikke teadmisi oma erialal, on kursis uuemate uurimissuundadega
- on võimeline loovalt identifitseerima ja formuleerima uurimisküsimusi
- on võimeline kavandama ja algatama uurimis- ja arendusprojekte, mis viivad uute teadmiste
   ja lahendusteni
- suudab analüüsida ja sünteesida uurimistöö käigus saadud ning varem teadaolevat infot,
- oskab hinnata oma uurimisvaldkonna teadustulemusi laiemas kontekstis ja neid teiste    
   valdkondadega lõimida
- oskab formuleerida uurimistöö tulemused rahvusvahelisel tasemel artikliks
-on kursis rahvusvahelistes eelretsenseeritavates ajakirjades teadusartiklite avaldamise protsessiga
- oskab teadustulemusi kriitiliselt hinnata ja analüüsida
- oskab anda teaduseetilisi hinnanguid, saab aru vastutusest teadustulemuste loomisel ja 
   kasutamisel
-  on võimeline hindama teadussaavutuste mõju laiemas ühiskondlikus kontekstis
- on suuteline iseseisvalt langetama strateegilisi otsuseid,
- on võimeline tegutsema keerulistes olukordades, töötama rahvusvahelises töö- ja    
   õpikeskkonnas
- oskab argumenteerida ja esitada oma teadustulemusi rahvusvahelistel teadusüritustel
- oskab hinnata oma vajadust täiendkoolituse järele ja seda planeerida
- omab häid suhtlemis-, juhtimis- ja koostööoskuseid
