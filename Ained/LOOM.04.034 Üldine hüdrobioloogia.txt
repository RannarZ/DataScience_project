Teemad:
1. teema: Sissejuhatus hüdrobioloogiasse
2. teema: Plankton
3. teema: Bentos
4. teema: Süvaveealade ökoloogia
5. teema: Rannalähedaste ökosüsteemide ökoloogia
6. teema: Rifid
7. teema: Ojad ja jõed: ühesuunalise vee vooluga süsteemid
8. teema: Järved ja ookeanid kui funktsionaalsed tervikud
9. teema: Veeökosüsteemid ja globaalökoloogia
10. teema: Inimtegevuse mõjud veeökosüsteemidele
11. teema: Järvede ajalugu (paleolimnoloogia)
Üliõpilased saavad selgeks hüdrobioloogia põhialused ja -mõisted. Nad omandavad ülevaate erinevatest veeökosüsteemidest, hüdrobiontide rühmadest ning neid mõjutavatest keskkonnateguritest. Tudengid jõuavad arusaamisele veeökosüsteemide struktuurist ja funktsioneerimisest. Nad teadvustavad vastastikused seosed veeökosüsteemide, globaalsete kliimanähtuste ning inimtegevuse vahel.
Õppeaine edukal läbimisel üliõpilased: 
* Valdavad hüdrobioloogia põhimõisteid ja hüdrobioloogiliste protsesside ning seoste toimimise põhiprintsiipe.
* Tunnevad peamisi hüdrobiontide rühmi ja oskavad välja tuua hüdrobiontide kohastumusi eluks vee-biotoopides ning nende suhteid keskkonnateguritega.
* Oskavad tuua näiteid hüdrobiontide vahelistest suhetest, toiduahelatest ja mõistavad neid kontrollivaid mehhanisme.
* Omavad ülevaadet erinevatest veeökosüsteemidest, nende struktuurist ja seda kujundavatest teguritest.
* Oskavad leida ja selgitada seoseid veeökosüsteemide, inimtegevuse ning globaalsete kliimanähtuste vahel.
* On võimelised nägema konkreetseid hüdrobioloogilisi probleeme ka laiemas sotsiaal-majanduslikus või globaal-ökoloogilises kontekstis.
* Oskavad iseseisvalt leida vajalikku informatsiooni, seda kriitiliselt analüüsida ning seostada eelnevalt omandatud teadmistega.
