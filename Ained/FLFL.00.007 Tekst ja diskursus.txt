Kursus sisaldab ülevaadet teksti ja diskursuse mõistestikust ja raamidest ning teksti ja diskursuse rollist ühiskonnas. Kursusel arutletakse lingvistilise tekstianalüüsi erijoonte üle ning tutvustatakse üliõpilastele teksti metafunktsioone ja analüüsitasandeid. Kursuse jooksul tutvustatakse üliõpilastele teksti ja diskursuse analüüsimise meetodeid ja viise konkreetsete tekstitüüpide analüüsimise näitel (eelkõige reklaamtekst, kõned ning õigus- ja haldustekstid). Kursus kombineerib teooriate ja meetodite tutvustamise interdistsiplinaarsete näidisanalüüside ja iseseisva tööga.
Kursuse eesmärk on tutvustada teksti- ja diskursuseanalüüsi meetodeid ja nende rakendamist tekstide analüüsimisel ja tõlgendamisel, keskendudes valitud tekstitüüpidele ja -liikidele (sh reklaamtekst, kõned, õigus- ja haldustekstid, ideoloogilised tekstid).
Üliõpilane
1.  omandab üldised teadmised teksti ja diskursuse mõistetest ja nende uurimisel rakendatavatest peamistest meetoditest ja teooriatest;
2. omandab ülevaate eri tekstiliikide ja -tüüpide tunnusjoontest ja funktsioonidest ning oskuse neid analüüsida ja tõlgendada;
3. tunnetab diskursuse lingvistilist ja ideoloogilist dimensiooni
4. oskab teostada diskursuseanalüüsi reklaamtekstide, kõnede ning õigus- ja haldustekstide näitel, rakendades kursusel omandatud teadmisi.
5. Üliõpilane mõistab teksti- ja diskursusanalüüsi interdistsiplinaarseid rakendusvõimalusi (sh tõlkimise, sotsiaal- ja humanitaarteaduste jne valdkonnas)
