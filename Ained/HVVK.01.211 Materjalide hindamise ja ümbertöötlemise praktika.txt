Materjali mõju keskkonnale; keskkonna mõju materjalile. Konkreetsete materjalide elukaar ja koht üldises aineringluses. Sissejuhatavate loengute ja seminaride käigus käsitletakse materjalide väärtuse hindamist, vastavate andmete praktilist kogumist ja ökonoomset talletamist, arutletakse materjalide  saamisloo ja päritolu, hankimise, transpordi, säilitamise, töötlemise, ümbertöötlemise, taaskasutamise ja utiliseerimine viiside ja kaalutluste üle. Arutluste käigus pannakse paika konkreetse üliõpilase praktikaeesmärgid ja metoodika vastavalt praktika teemaks valitava materjali iseloomule ja muule asjakohasele kontekstile.
Praktika eesmärk on praktiseerida mingi tarbematerjali või tarbematerjalide rühma käitlemist, peegeldada vastavaid elukaart puudutavaid seiku, välja töötada ja läbi proovida sellekohane otstarbekas menetlusviis.
- oskab juurelda konkreetse tarbematerjali või materjalide rühma elukaare üle;
- oskab konkreetset materjali kasutada selle elukaare eripäradest tulenevalt, suunata materjali elukaart oma erialatöös majanduslikult otstarbekalt ning elu- ja looduskeskkonda parandavalt; 
- oskab kujundada tarbematerjali majanduslikult otstarbekat ja keskkonda parandavat menetlusviisi;
- oskab oma tarbematerjali menetlusviisi ökonoomselt kirjeldada ja dokumenteerida ning kavandada veelgi majanduslikumaid ja parandavamaid võtteid ja menetlusi.
