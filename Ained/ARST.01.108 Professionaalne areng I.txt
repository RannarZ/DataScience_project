Sügissemestril
Professionaalne areng I on hambaarsti õpinguid alustavale tudengile mõeldud sissejuhatav õppeaine. 
Tutvustatakse akadeemilist keskkonda, õppimist ja käitumist.
 Kevadsemestril
Aine läbinud üliõpilane tunneb suhtlemisetiketti, ärisuhtlemise iseärasusi, seostab õpitut 
suhtlemisvajadustega tulevasel erialal või ametis ning oskab neid juhtumipõhiselt rakendada. Suudab kavandada ja läbi viia vestlusi, kirjutada ametlikku kirja ja esineda sõnavõtuga.
Aine omandamisel kasutatakse teoreetiliste loengute kõrval praktiliste ülesannete täitmist (tervitamine, kirja kirjutamine ja analüüs, vestluste planeerimine ja läbiviimine, rühmatööd, juhtumite lahendamine).
Aine koosneb kolmest moodulist: intervjueerimistehnikad (küsitlemine ja kuulamisoskused), probleemsete olukordadega toimetulek (konflikt, enesekehtestamine) ning mõjutamise ja veenmise võtted. Moodulid on üles ehitatud praktilise treeninguna, kusjuures osalejad valmistavad end kodulugemise abil ette ning harjutavad õpitud oskusi kodutööna seminari järgsel ajal.
Aine eesmärgiks sügissemestril - on tutvustada ülikoolis õppimise eripära ja anda põhilised teadmised, mis on vajalikud hambaarstiks õppimiseks. Arendada üliõpilaste ülekantavaid oskusi ja toetada kuuluvustunde tekkimist.
Aine eesmärk kevadsemestril - on harjutada suhtlemisoskusi arst-patsiendi vahelise suhte kontekstis.
Sügissemestril
Aine läbinud üliõpilane
a.	on analüüsinud hambaarsti tööks vajalikke oskusi ja teadmisi ning teadvustanud enda õpivajadused
b.	on analüüsinud ennast õppijana, teinud õppimise ajaplaani ning oskab valida enda jaoks sobivad õpistrateegiad
c.	on kogenud koostööd ning analüüsinud selleks vajalikke tingimusi ja oskusi
d.	on arutlenud eetiliste aspektide üle hambaarstiõppes
e.	reflekteerib õpitut isiklikus e-portfoolios
Hindamine: test, kodutööd

Kevadsemestril
a.	teab ja oskab rakendada peamisi intervjueerimistehnikaid;
b.	oskab ära tunda konflikt-olukordi arsti-patsiendi suhetes ja teab toimetulekuviise;
c.	teab ja oskab rakendada patsiendi veenmise strateegiaid.
Aine läbinud üliõpilane oskab kavandada ja juhtida vestlusi, tunneb nende metoodikat: 
-	oskab esineda sõnavõtuga;
-	oskab etiketikohaselt käituda;
-	oskab koostada  ja analüüsida ametikirju, sh e-kirju;
-	oskab lahendada tüüpilisi erialaseid probleemsituatsioone.

Hindamine: vestlemine erinevate sihtgruppidega (vestluse plaan, rollimäng, videotagasiside), CV koostamine ja analüüs, töökuulutuste analüüs ja motivatsioonikirja koostamine.
