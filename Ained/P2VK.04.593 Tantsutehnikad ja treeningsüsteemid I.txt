Kompleksaine koosneb järgmistest osadest:
1.fitness;
2.tants muusikalis;
3.kontaktimprovisatsioon;
4.klassikaline tants.

Õppetöö toimub füüsiliste praktikumide vormis rühmatööna. 

Mooduli kõik õppeained on omandamiseks kompleksselt, paralleelselt, omavahel seostatult, mille üldeesmärgiks on lisaks füüsilisele treenitusele jõuda tulevase näitleja konkreetsete psühhofüüsiliste väljendusoskuste omandamiseni ja nende oskuste rakendustehnikate valdamiseni. Lavalise kehatehnika elementide käsitlemise järjestus sõltub antud kursuse üliõpilaste füüsilistest eeldustest.
Komplekskursuse eesmärkideks on 
- anda üliõpilasele kompleksne füüsiline aluspõhi, kus erinevad tantsutehnikad ja treeningsüsteemid toetavad tulevase näitleja kehatunnetust, rühti, koordinatsiooni, väljendusrikkust, liigutuste liikumiste lõpetatust ja muusikalist tunnetust;
- üheaegselt arendada nii üldfüüsilist vormi kui ka jagada oskusi optimaalseks energiat- ja jõudusäästvaks tööks;
- arendada improviseerimisvõimet ja julgust, impulsiivset loovat koostööd paarilisega/rühmas;
- arendada konkreetseid tantsulisi oskusi erinevates tantsustiilides ja -tehnikates.
Komplekskursuse läbinu
- orienteerub erinevates fitness-treeningu liikides ja oskab valida neist endale sobivaima treeningsüsteemi;
- omab algteadmisi õigest toitumisest;
- teab, kuidas tekib liikumine kehadevahelise kontakti muutuvate punktide kaudu;
- leiab tee loomulike kehaimpulssideni;
- mõistab kontaktimprovisatsiooni sõnavara ja treeningsüsteemi metoodikat;
- on kogenud erinevate tantsutehnikate rakendamist muusikalilavastuse kontekstis;
- orienteerub klassikalise tantsu sõnavaras ja mõistetes ning oskab rakendada klassikalise tantsu põhimõtteid üldise lavalise kehatunnetuse hüvanguks;
- on arendanud oma üldist füüsilist võimekust, tantsulisust, väljenduslikkust ja erinevaid tantsutehnikaid.
