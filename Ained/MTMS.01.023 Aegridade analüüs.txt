Lihtsad kirjeldavad meetodid, trend, sesoonsus, dekompositsioon;  aegridade tõenäosusmudelid (sh ARIMA-mudelid ja olekuruumi mudelid); autokorrelatsioonifunktsiooni  hindamine, ARIMA mudelite sobitamine; prognoosimine (sh eksponentsilumine, Holt-Wintersi meetod ja ARIMA mudelid); ristkorrelatsioon, ARIMAX mudel, selle sobitamine; GARCH mudelid. Praktiliste ülesannete lahendamisel  kasutatakse paketti R (vabavara).
1. Anda süstemaatiline ülevaade põhiliste aegridade statistiliste mudelite teoreetilistest aspektidest.
2. Anda põhioskused aegridu sisaldavate empiiriliste andmete analüüsimiseks ja prognoosimiseks R tarkvara abil.
Aine läbinud üliõpilane :
1. Tunneb peamisi aegridade statistilisi mudeleid ja nende põhilisi omadusi ning saab aru mudeli puhul tehtavatest eeldustest;
2. oskab leida aegrea mudeli erinevaid kujusid ning tuletada spetsiifiliste mudelite erinevaid teoreetilisi omadusi; 
3. oskab selekteerida empiiriliste aegridade jaoks sobivaid mudeleid;
4. oskab kasutada aegridade analüüsimiseks R tarkvara
