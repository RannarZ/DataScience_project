Loengukursuses käsitletakse bakterirakus toimuvate bioloogiliste protsesside molekulaarseid mehhanisme ja regulatsiooni. Käsitletakse bakterite füsioloogilisi ja geneetilisi kohastumise mehhanisme vastusena keskkonnastressile. Selgitatakse ja tuuakse näiteid, kuidas rakendada neid teadmisi biotehnoloogias, meditsiinis, keskkonnakaitses, toiduainete mikrobioloogias ja põllumajanduses.   

Bakterirakus toimuvatest protsessidest käsitletakse järgmisi teemasid: geeniregulatsioon transkriptsiooni tasemel ja selle järgselt; translatsiooni regulatsioon; valkude posttranslatsiooniline modifikatsioon ja valkude sekreteerimine; globaalne geeniregulatsioon ja väliskeskkonna signaalide tunnetamine; metabolismi ja energia genereerimise regulatsioon; transportsüsteemid; bakterite kohanemine erinevate keskkonnastressidega; bakterirakkude diferentseerumine (biokiled, sporulatsioon);  fenotüübiline varieeruvus bakteripopulatsioonides; liigisisene ja liikidevaheline kommunikatsioon bakteripopulatsioonides; bakterite interaktsioonid eukarüootse peremeesorganismiga.  DNA replikatsiooni initsiatsiooni ja rakkude jagunemise kontroll; DNA kahjustuste tolereerimine ja reparatsioon; bakterite evolutsioneerumine stressitingimustes.
Loengukursuse eesmärgiks on anda ülevaade prokarüootses rakus toimuvate bioloogiliste protsesside molekulaarsetest mehhanismidest ja nende teadmiste kasutamisesest rakendusmikrobioloogias.
Peale kursuse läbimist üliõpilane:
On omandanud teadmised bakterirakus toimuvate bioloogiliste protsesside molekulaarsetest mehhanismidest ja omavahelistest seostest.  
Saab aru bakterite füsioloogilise kohastumise molekulaarsetest mehhanismidest keskkonnatingimuste muutumisel.
Omab ülevaadet sellest, kuidas rakendada saadud teadmisi biotehnoloogias, meditsiinis, keskkonnakaitses, toiduainete mikrobioloogias ja põllumajanduses.    
Oskab kasutada omandatut õppekava järgnevates bioloogiaalastes ainekursustes, teaduslikus uurimistöös ning pakkuda välja uudseid lahendusi rakndusmikrobioloogiaalastesle probleemidele.
