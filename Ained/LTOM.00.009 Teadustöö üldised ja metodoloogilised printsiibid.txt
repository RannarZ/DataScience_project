Kursus tutvustab lühidalt teadusliku lähenemise olemust, selle elemente ja rakendaust. Õpitakse tundma andmekogumise kõige üldisemaid printsiipe ja nende rakendamist ökoloogias ja teistes bioteadustes. Kursus annab vajalikud oskused, et planeerida ja sooritada uurimustöö bioloogias või ökoloogias ning õpetab ka saadud tulemusi kirjalikult ja suuliselt esitama. Lisaks annab kursus ülevaate üldistest printsiipidest ja kvaliteedinäitajatest, mida rakendatakse teadlaste ja teaduskirjanduse hindamisel.
Võimaldada süsteemse nägemuse omandamist loodusteadusliku meetodi olemusest, teadusliku töö planeerimise, eduka sooritamise ja saadud tulemuste esitamise erinevatest võimalustest. Anda vajalik ettekujutus teaduse olemusest, teadusliku tegevuse kõige üldisematest printsiipidest ja eripärasustest.
Kursuse läbinu:
1.Saab aru (loodus)teadusliku meetodi olemusest ning oskab defineerida selle elemente (nähtuste iseloomustamine, küsimuste esitamine, hüpoteeside püstitamine, ennustuste tegemine, eksperiment). 
2.Oskab planeerida bioloogilist/ökoloogilist nii vaatlustel kui manipulatiivsetel eksperimentidel põhinevat teadusliku tööd. Teab mis on juhuslikustamine, pseudoreplikatsiooni vältimine, erinevate eksperimentaalsete meetodite rakendamine ja korrektne mõõtmine. Koostab oma magistritöö kava (praktiline töö).
3.Valdab elementaarseid andmete kogumise ja haldamise võtteid ning mõistab andmete kogumisega kaasnevaid üldisi eetilisi aspekte. 
4.Ta saab aru teadusartikli kirjutamise üldistest põhimõtetest (sh mispoolest teadusartikkel erineb muust kirjalikust eneseväljendusest) ning oskab neid rakendada, nt magistritöö kirjutamisel.
5.Saab aru miks ja kuidas teadustöö kvaliteeti, teadlasi ja teadusajakirju hinnatakse ja mõõdetakse (scientomeetria).
6.Teab teaduslikule ettekandele ja selle esitamisele ning visualiseerimisele esitatavaid nõudmisi ning oskab loetleda põhilisi komistuskive. 
7.Oskab kasutada viitehaldustarkvara interneti-andmebaasidest (ISI WOS, PubMed, Google Scholar) kirjandusviidete leidmiseks, haldamiseks ja viitamiseks. Koostab viidete andmebaasi (praktiline töö).
