Strateegilise mõtte areng ajaloolises perspektiivis. Rõhuasetus on strateegilisel analüüsil, selle erinevatel meetoditel (SWOT-analüüs, portfoolio analüüs, konkurentsi analüüs jne.) ning nende kasutamise võimalustel ja sellega seotud probleemidel persoonibrändipõhises ettevõtluses. Käsitletakse ka kaasaja levinumaid juhtimisteooriaid, kontseptsioone ja ärimudeleid. Kursuse käigus pööratakse tähelepanu strateegilise juhtimise ja brändijuhtimise praktilistele küsimustele ja tegevusalapõhistele trendidele.
Aine eesmärgiks on täiustada ja arendada teadmisi ja oskusi persoonibrändipõhise ettevõtluse strateegilise juhtimise põhikontseptsioonidest ja meetoditest.
Õppeaine läbinud õppija:
1) kasutab strateegilise juhtimise põhikontseptsioone ja mõistab ettevõtte strateegilise juhtimise teoreetilisi ja praktilisi küsimusi;
2) mõistab persoonibrändipõhise ettevõtluse spetsiifikat ja oskab luua sellest lähtuvaid ärimudeleid;
3) analüüsib organisatsiooni (ettevõtte) strateegilist juhtimist ja loob sellest lähtuva uue strateegia;
4) viib läbi ettevõtte ja selle keskkonna strateegilise analüüsi hindamaks kriitiliselt ärimudeli riske ning konkurentsistrateegiate sobivust;
5) teab persoonibrändipõhise ettevõtluse trende ja oskab neid teenusearenduses ära kasutada.
