Kursusel käsitletakse seda, kuidas saame kasutada tulevikumõtlemist innoveerimiseks. Alustuseks vaatame, mida innovatsioon tähendab ja teadvustame nende meetodite piire, kuidas me tavaliselt innovatsioonist mõtleme (nn. tagasivaatav mõtlemine). Järgmisena analüüsime erinevaid viise, kuidas me tavaliselt tulevikule mõtleme, keskendudes eriti kavandamise ja planeerimise piiridele keerukamate süsteemide (nagu klassiruumid, koolid ja ühiskond laiemalt) kontekstis. Seejärel proovime liikuda paindlikemate viiside poole tulevikule mõtlemiseks. Sealhulgas seame kahtluse alla domineerivad narratiivid soositavatest tulevikest ning loome ka enda nägemused.

Kursusel käsitletakse järgmisi teemasid:
Piirid, mida seab tagasivaatav mõtlemine innovatsioonile ja uuenduslikule mõtlemisele;
Kavandamise ja planeerimise piirid komplekssete sotsiotehniliste süsteemide kontekstisl;
Tulevikumõtlemise olemus ja selle roll alternatiivsete tulevike loomisel;
Tulevike töötuba kui metoodika soositava tuleviku loomiseks.
Kursuse eesmärk on kaasata õpilasi mõtlema innovatsioonile kui tuleviku loomise viisile. Sealhulgas tegeletakse ennustamise ja kavandamise piiride ja sotsiotehnilise keerukusega mõistmisega. Lisaks uuritakse, kuidas saab tulevikumõtlemist rakendada, et kasutada olevikku kutsumaks esile soositavaid tulevikke.
Konkreetsemalt on kursuse eesmärgid:
Jagada kogemusi ja arusaamu innovatsioonist tulevikumõtlemise kontekstis;
Anda ülevaade tulevikumõtlemisest
Kujundada reflekteeriv hoiak tulevikega suhestumiseks.
Kursuse lõppedes õppijad:
analüüsivad erinevaid viise tulevikust mõtlemiseks;
mõistavad ennustamise ja planeerimise piire;
loovad soositavaid tulevikualternatiive.
