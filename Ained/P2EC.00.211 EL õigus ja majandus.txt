Aine raames analüüsitakse EL õiguse aluspõhimõtteid ning vaadeldakse nende praktilist toimimist nelja põhivabaduse tagamisel. Praktiliste ja aktuaalsete kaasuste analüüsil kaudu vaadeldakse nii EL õiguse loomeprotsessi võtmestaadiumeid kui ka vastu võetud õiguse rakendamist Eestis. 

Kursuse märksõnad: EL-i õiguse allikad ja dokumentatsioon, poliitikate kujundamine, konkurents, riigiabi, kaupade vaba liikumine, toll, teenuste vaba liikumine, kapitali vaba liikumine, Eurotsoon, maksustamine, tööjõu vaba liikumine, Inimeste vaba liikumine, Schengeni viisaruum
Analüüsida EL põhiõiguste praktilist rakendumist; selgitada, millised on hetkel kehtivate õiguslike regulatsioonide kitsaskohad ja puudused, ning näidata, kas ja kuidas EL õigus mõjutab EL kodanike igapäevaelu. Praktilisemaks eesmärgiks on EL õiguse allikate muutumine tuttavaks ja analüüsitavaks.
Kursuse läbinud üliõpilane:
- tunneb EL õiguse rakendamise aluspõhimõtteid;
- oskab leida ja kasutada vajalikke EL õigusakte, kohtupraktikat ja abistavaid allikaid;
- süstematiseerib oskuslikult oma teadmisi EL õiguse aktuaalsetest valdkonnast;
- mõistab ja kasutab EL õiguse siseriikliku rakendamise põhimõtteid ning oskab analüüsida liikmesriigi ja kodaniku rolli selles;
- oskab püstitada EL õiguse rakendamisega seotud olulisi uurimisküsimusi ja vastavaid uuringuid planeerida;
- analüüsib Eesti ühiskonna ja õiguskorra arengut EL õiguse kontekstis.
