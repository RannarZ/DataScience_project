Antakse ülevaade tunnetustegevuse, sh kõne uurimise metoodikast koolieelses ja koolieas. 
Õpitakse valima uurimisvõtteid, muutma uurimisvõtete ja -materjali raskusastet.
Koostatakse uurimiskava ja materjalid ühe erivajadusega lapse arengu hindamiseks. 
Koostatakse EV lapse uuringu protokoll ja arengutaseme kirjeldus tunnetustegevuse ja kõne valdkonnas. püstitatakse arenduseesmärgid.
Kursuse eesmärgiks on õpetada hindama erinevas vanuses laste tunnetustegevuse ja kõne arengut.
1. Üliõpilane nimetab eripedagoogikas kasutatavaid uurimise meetodeid, selgitab iga meetodi olemust ning nimetab selle eelised ja piirangud laste uurimisel teiste meetoditega võrreldes. 
2. Üliõpilane kavandab ühe erivajadusega lapse arengu hindamise:
a) lähtuvalt uuritava lapse vanusest ja arengu tasemest valib sobivad hindamismeetodid ning valib ja/või koostab uurimisvõtted ja -materjali konkreetse lapse arengu hindamiseks.  
b) muudab materjali ja töövõtete raskusastet vastavalt uuritavale.
c) arvestab uurimisvõtete valikul kõne ja tunnetustegevuse seostega.
3. Üliõpilane viib ellu ühe erivajadusega lapse hindamise enda koostatud uuringukava alusel.
4. Üliõpilane analüüsib lapse arengu hindamise käigus saadud tulemusi.
5. Üliõpilane koostab lapse arengutaseme kirjelduse ning püstitab arenduseesmärgid tunnetustegevuse ja kõne valdkonnas.
