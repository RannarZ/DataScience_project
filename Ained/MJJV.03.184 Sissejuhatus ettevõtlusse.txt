Antakse ülevaade ettevõtlusest kui interdistsiplinaarsest õpetusest ja sotsiaalsest nähtusest ühiskonnas. Õpitakse tundma ettevõtte funktsionaalseid valdkondi. Õpitakse täitma Osterwalderi ärimudeli lõuendit ja tutvustama oma äriideed.
Õppeaine kujundab arusaama ettevõtlusest kui interdistsiplinaarsest õpetusest. Aitab kujundada õppuri ettevõtlikku hoiakut ja annab teadmisi oma ettevõttega alustamiseks.
Üliõpilane:
- Teab ettevõtlusega ja ettevõttega seotud põhimõisteid.
- Omab ülevaadet ettevõtlusest kui interdistsiplinaarsest õpetusest ja sotsiaalsest nähtusest ühiskonnas.
- Saab aru ettevõtte erinevate valdkondade (turundus, tootmine/teenindus, personal, rahandus, arvestus) olemusest ja seostest.
- Oskab viia läbi turu-uuringut.
- Oskab koostada Osterwalderi ärimudelit ja esitleda äriideed.
