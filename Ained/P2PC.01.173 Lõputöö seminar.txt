Lõputööga seonduva uuringu kavandamine. Uurimisteema leidmine, selle valiku põhjendamine, eksisteerivate probleemide esiletoomine. Uuringu teoreetiliste aluste formuleerimine, eesmärgi püstitus, meetodid, valim, korraldus, tulemuste analüüsimeetodid jms. Uurimistöö ajakava, etapid, vahearuanded ja -ülesanded. Uurimismaterjali leidmine, uuringut läbiviimine ja tulemuste analüüs ning interpreteerimine. Uurimistöö vahetulemuste ja lõpptulemuse esitamine ja kaitsmine.
Õpetusega taotletakse, et õppija süvendab teadmisi ja oskusi iseseisva uurimistöö ettevalmistamiseks ning teostamiseks. Õppija arendab teoreetilise ja empiirilise materjali leidmise, kasutamise ja analüüsi oskusi, uurimismetoodika valiku ja valimi moodustamise ning uuringu koostamise, läbiviimise ja uuringutulemuste analüüsi oskusi.
Õppeaine läbinud õppija:
1) teab, kuidas kavandada uuringut, leida materjali, uuringut läbi viia ning tulemusi analüüsida ja interpreteerida;
2) teab, kuidas leida oma lõputööga seonduv uurimisteema ning põhjendada selle valikut;
3) teab, kuidas formuleerida uuringu teoreetilised alused ja taust, eesmärgid, meetodid, valim, korraldus, tulemuste analüüsimeetodid jms;
4) teab, kuidas planeerida uurimistööd;
5) teab, kuidas viia läbi uurimistööd ning analüüsida ja vormistada uurimistulemusi;
6) teab, kuidas esitada ja kaitsta oma uurimistöö tulemusi.
