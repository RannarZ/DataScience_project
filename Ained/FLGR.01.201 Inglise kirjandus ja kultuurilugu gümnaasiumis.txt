Analüüsitakse kirjanduse ja kultuuriloo rolli inglise keele põhikooli ja gümnaasiumi ainekavas, tutvutakse nende õpetamise võtetega ja olemasolevate õppematerjalidega ning koostatakse tunnikonspekt ja õppevahend kahe teema käsitlemiseks inglise keele tundides.
Kursuse eesmärk on anda üliõpilastele valmidus õpetada inglise keele tundides ingliskeelse kirjanduse ja inglise keelt kõnelevate maade kultuuri aspekte.
Kursuse edukalt lõpetanud üliõpilased oskavad
- analüüsida ja võrrelda eri kultuure ja kultuurinähtusi;
- leida ja kasutada internetimaterjale kirjanduse ja kultuuriloo õpetamiseks;
- kavandada ja läbi viia kultuuri- ja kirjandustunde;
- välja töötada kirjandus- ja kultuuriteemalisi töölehti.
