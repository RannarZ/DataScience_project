Juhtimine on intensiivne, interaktiivne ja praktiline kursus, kus käsitletakse integreeritult kolme moodulit: juht ja töötaja  (juhi rollid, juhi töö, väärtused, hoiakud, töömotivatsioon,organisatsioonikultuur), juht ja meeskond (projektijuhtimine, grupi areng ja rollid grupis, usaldus meeskonnas) ning juht ja organisatsioon (finantsjuhtimine, strateegiline juhtimine, välis- ja sisekeskkonna analüüs). 
3 EAP mahus aine läbimiseks valib üliõpilane  eelpoolmainitud moodulitest kaks.

Aines rakendatakse erinevaid interaktiivseid, loomingulisi ja analüüsivõimet arendavaid õppemeetodeid (suhtluspõhine loeng, seminar, kirjalik kodutöö, essee, kaasusanalüüs, grupitöö). Eeldatakse, et kursusel osalejad valmistuvad loenguteks ja seminarideks ette, tutvudes eelnevalt vastava kirjandusega või koostades seminarideks kirjalikke kodutöid.
Juhtimise aine eesmärgiks on omandada ja arendada juhi tööks vajalikke teadmisi ja oskusi, mis võimaldavad mõista ja juhtida meeskondade ja organisatsioonide tegevust.
6 EAP mahus aine edukalt läbinud üliõpilane on omandanud kõik aine õpiväljundid ning 3 EAP mahus aine edukalt läbinud üliõpilane on omandanud neli õpiväljundit järgnevast:
1. Mõistab indiviidi töö ja töökeskkonnaga seotud väärtusi, hoiakuid ja motivatsiooni ning nende mõju organisatsiooni toimimisele.
2. Mõistab organisatsioonikultuuri olemust ja selle kujundamist läbi personalipoliitika
3. Omab ülevaadet projektijuhtimise etappidest, mõistab grupi ja meeskonna toimimise põhimõtteid ning on omandanud meeskonnatöö kogemuse.
4. On lahendanud organisatsioonikommunikatsiooni sõlmküsimusi, mh organisatsiooni kuvandi seisukohalt.
5. Oskab näha organisatsiooni tervikpilti, sh mõistab organisatsiooni keskkonda ja oskab seda analüüsida.
6. Mõistab organisatsiooni finantsjuhtimise põhiprintsiipe ja majandustegevuse tulemuslikkuse näitajaid strateegilise juhtimise kontekstis.
Lisaks on üliõpilane võimeline loovalt formuleerima organisatsiooni juhtimise teoreetilisi ja praktilisi probleeme ning pakkuma neile lahendusi, näidates üles kriitilist mõtlemist, vastutustunnet ja innovaatilisust.
Aine läbimisel 6 EAP mahus on üliõpilane rakendanud (teadmusmahuka) organisatsiooni juhi/liidri töövõtteid
