Kursusel on kombineeritud teoreetiline ja praktiline õpe. Käsitletavateks teemadeks on reljeefi- ja maakattemudelite loomine ja analüüs, pinna staatilised ja dünaamilised mudelid ja esitusviisid, vaateväljaanalüüs, hüdroloogiline ja üleujutuste modelleerimine, 3D modelleerimine, analüüs ja visualiseerimine linna- ja maastikuplaneerimises.
Kursuse eesmärgiks on anda ülevaade ja baasoskused 3D ruumiandmete ja mudelite kasutamisest reljeefi ja maakatte analüüsis ning planeerimises.
Tunneb peamisi 3D andmete käsitlemise ja esitamise põhimõtteid reljeefi- ja maakatte-, sh.  linnamodelleerimises. 
Tunneb olulisemaid 3D modelleerimises kasutatavaid andmestruktuure.
Tunneb ja oskab rakendada reljeefi ja mitmesuguse maakatte 3D modelleerimise ja analüüsi baasmeetodeid ja -tehnikaid.
Oskab modelleerimistulemusi ruumiliselt visualiseerida.
Teab 3D modelleerimise ja analüüsi rakendusvõimalusi.
