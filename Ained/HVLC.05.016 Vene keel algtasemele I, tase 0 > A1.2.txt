Kursus on mõeldud üliõpilastele, kes ei ole varem vene keelt õppinud. Kursuse raames antakse algteadmisi vene keelest, mis võimaldaks suhelda lihtsamates vestlussituatsioonides, ning baasteadmisi grammatikast. 
Kursuse teemad: enesetutvustus; värvid; riigid, rahvused ja keeled; pere ja sugulased; ametid ja töökohad; arvsõnad, telefoninumbrid, aadress; õpingud; minu päev, minu nädal; kellaaeg; ilm; minu lemmikasjad; minu kodumaa ja -linn; vaba aeg ja hobid.
Grammatika põhiteemad: nimisõnade grammatiline sugu; omadussõnad; isikulised ja omastavad asesõnad; nimisõnade ja omadussõnade käänamine (ainsuse vormid); tegusõna oleviku, mineviku ja tuleviku vormid (imperfekt).
Kursuse eesmärgiks on anda algteadmisi vene keelest ning arendada lugemisoskust, suulist ja kirjalikku väljendusoskust. Paralleelselt toimub hääldamise korrigeerimine.
Kursuse läbinud tudeng peaks suutma:
- lugeda ja mõista lihtsamaid venekeelseid tekste;
- kasutada õpitud sõnavara ja grammatikat igapäevastes situatsioonides;
- luua sotsiaalset kontakti (tervitada, hüvasti jätta, ennast tutsvustada, tänada, vabandada jne);
- kirjeldada oma perekonda, kodulinna, huvialasid, päevaplaani;
- aru saada vene keele grammatika ülesehitusest;
- esitada lihtsaid küsimusi ja neile vastata.
