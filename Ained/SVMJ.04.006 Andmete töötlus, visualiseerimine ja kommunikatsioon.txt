Kursus algab põhjalikuma R-i tutvustamisega. Tegu on ühe võimekaima andmeanalüüsi- ja -graafikakeskkonnaga, mis on tänapäeval üle võtmas nii äri- kui teadusmaailma. R on vabavara, kuid tema puhul on välja toodud suhteliselt järsku õppimiskõverat, kursuse eesmärk on sellest üheskoos üle saada. Jätkame moodsa R-i töövoo omandamisega alates andmete sisselugemisest, grupeerimisest, filtreerimisest kuni publikatsioonikõlbulike visualisatsioonide loomiseni.
Eesmärk on luua praktilised oskused kogu andmeanalüüsi protsessi läbimiseks alates andmetöötlusest ja esmasest visuaalsest analüüsist kuni "publitseerimis-kvaliteediga" andme-graafikani andmeanalüüsikeskkonnas R, rõhuga visualiseerimisel.
Esmane võimekus hakkamasaamiseks andmeanalüüsikeskkonnas R ja Rstudios. 
Oskus andmeid esmaselt töödelda - filtreerida, grupeerida, pikalt laiale ja laialt pikale kujule viia.
Hea arusaam graafika grammatika (grammar of graphics) kontseptsioonist.
Oskus kasutada ggplot2'e - graafika grammatika realisatsiooni R-is - nii andmete visuaalseks analüüsiks kui tulemuste edasiandmiseks.
Oskus kasutada Rmarkdowni võimalusi raportite automatiseerimiseks.
