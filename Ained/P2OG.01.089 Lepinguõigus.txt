Käsitletakse olulisemaid lepinguliike nagu müügileping, kasutuslepingud (üüri- ja rendilepingud, krediidilepingud, liisingleping), teenuste osutamise lepinguid (käsund, töövõtt, maaklerileping).
Aine eesmärgiks on anda ülevaade olulisematest võlaõiguslike lepingute liikidest ning omandada esmased teadmised nimetatud lepingutega seotud praktiliste kaasuste lahendamiseks.
Aine õpieesmärgiks on omandada oskused praktiliste kaasuste lahendamiseks lepinguõiguse oluisemates valdkondades, eelkõige müügi, üüri ja töövõtulepingute üle toimuvates vaidlustes.

Kursuse lõpuks üliõpilane: 
 - suudab eristada ja ära tunda erinevaid lepinguliike;
 - suudab kirjeldada erinevate võlaõiguslike lepingute õigusliku reguleerimise aluseid ning põhimõtteid;
- mõistab seoseid võlaõigusseaduse üld- ja eriosa (lepinguõigus) vahel ning teiste seadustega;
- kohaldab üld- ja eriosa (lepinguõigus) norme vastavate instituutidega seotud vaidluste lahendamisel (esitades korrektse õigusliku arvamuse);
- oskab tulemuslikult otsida, kriitiliselt analüüsida ja kasutada erialast õiguskirjandust ja kohtupraktikat kaasuste lahendamisel;
- esitab lepinguõiguse kaasuse analüüsi ja lahenduskäigu vastavalt etteantud metoodikale;
- oskab planeerida meeskonnatööd ja tõhusalt töötada meeskonnas lepinguõigusliku probleemi lahendamisel
