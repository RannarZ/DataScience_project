Õpitakse uurima ja hindama õpilaste kirjaliku kõne oskusi ning märkama seoseid matemaatiliste oskuste kujunemisega.
Õpitakse kirjaliku kõne kujundamiseks ja korrigeerimiseks sobiva harjutusmaterjali valimist ja/või koostamist, töövõtete valimist ja järjestamist ning planeeritud tegevuste vormistamist tunnikonspektina.
Üliõpilased harjutavad auditooriumis erimetoodiliste töövõtete rakendamist, õppeülesannete ning tunnietappide ettevalmistamist ja läbiviimist.

Analüüsitakse juhtumeid (õpilaste kirjeldused ja kirjalikud tööd).
Vaadeldakse ja analüüsitakse lugemis- ja kirjutamisraskustega õpilaste õpiabitunde tavakoolis.
Teoreetiliste teadmiste seostamine ja kinnistamine õpiraskustega õpilaste kirjaliku kõne (lugemis- ja kirjutamisoskus) arengu  hindamise ja toetamise võimalustest üldhariduskoolis.
Kirjaliku kõne arengut toetavate õppe- ja arendustegevuste planeerimise ja läbiviimise harjutamine praktikumides.
1.	Üliõpilane oskab hinnata õpilaste kirjaliku kõne arengut.
2.	Üliõpilane mõistab keelelise arengu (sh suulise ja kirjaliku kõne mõistmise) seost matemaatiliste oskuste kujunemisega.
3.	Üliõpilane oskab planeerida õppe- ja arendustegevusi ning koostada või valida sobivaid õppematerjale õpilase kirjaliku kõne arengu toetamiseks.
4.	Üliõpilane oskab kasutada erimetoodilisi töövõtteid  kirjaliku kõne osaoskuste arendamiseks õppejõu juhendamisel.
