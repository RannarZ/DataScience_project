Kursusel tutvustatakse lõunaeesti rahvalaulu laulutekstides peegelduvat maailmavaadet ja selle muutumist läbi aja. Antakse ülevaade huvitavamatest laulude süžeedest. Tutvustatakse laulude usundilisi, sotsiaalseid ja piirkondlikke taustu ja eripärasid. Lõunaeesti laulutraditsiooni vaadeldakse nii kogukonna jagatud praktikatele kui ka konkreetsetele esitajatele keskendudes. Vaadeldakse lõunaeesti laulutraditsiooni kajastusi tänapäevases uusloomingus.
Kursuse eesmärk on tutvustada lõunaeesti laulupärimust läbi aja, sh rahvalaulupärimuse aja- ja mõtteloolisi kihte, lauludes käsitletavaid teemasid, esituspraktikaid ja muusikat.
Kursuse lõpetanud üliõpilane:
tunneb lõunaeesti rahvalaulupärimuse aja- ja mõtteloolisi kihte ja lauludes käsitletavaid teemasid ning vanema rahvalaulu esituspraktikaid ja muusikat;
omab ettekujutust lõunaeesti rahvalaulu seostest teiste läänemeresoome rahvaste (laulu)pärimusega;
tunneb ajaloolisi ja tänapäevaseid esituspraktikaid, saab kuulamis- ja laulmiskogemuse.
