Kursusel käsitletakse teadusfilosoofia vaatevinklist järgmisi teemasid:
teaduse mõiste, teaduse määratlemise erinevad viisid, teadus ja pseudoteadus, filosoofia ja teadus;
peamised filosoofilised teaduseteooriad (induktivism, falsifikatsionism, tegevusteoreetilised käsitused, struktuurilaadsed käsitused); humanitaar-, sotsiaal- ja loodusteaduste võrdlus;
teaduse metodoloogilised küsimused (mis on mõiste, fakt, mudel, hüpotees, loodusseadus, teooria, seletus, vaatlus, eksperiment, objektiivsuse mõiste); tõe mõiste, objektivism, teadmine ja väärtused, teadus ühiskonnas.
1.Teadusfilosoofia mõistete, põhiprobleemide ja argumentide esitamine ja analüüsimine.
2. Üliõpilaste teaduse mõistmise, argumenteerimisoskuse, suulise ja kirjaliku väljendusoskuse arendamine.
Kursuse sooritanud üliõpilane:
1) tunneb ja oskab kasutada teadusfilosoofia põhimõisteid,
2) tunneb põhilisi teadusfilosoofia teoreetilisi käsitlusi ja argumente,
3) tunneb teadusfilosoofia põhiprobleeme,
4) oskab analüüsida teadusfilosoofilisi probleeme seoses oma erialaga,
5) oskab teadusfilosoofia põhiprobleeme kriitiliselt analüüsida ning ise (re)konstrueerida,
6) oskab end ainespetsiifiliselt väljendada nii suuliselt kui kirjalikult.
