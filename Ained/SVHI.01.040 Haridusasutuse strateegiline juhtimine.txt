Õppeaine läbimise käigus antakse ülevaade levinumatest nüüdisaegsetest lähenemistest strateegilisele juhtimisele, organisatsiooni strateegia kavandamisest ning elluviimisest. Kursuse käigus käsitletakse töötajate töösoorituse juhtimise, sh hindamise, töötasustamise ja arendamise teemasid. Õppeprotsess on kavandatud raamistama ainete "Õppiva organisatsiooni kultuuri loomine ja juhtimine kogukonna kontekstis" ja "Haridusasutuse korraldus ja administreerimine ümbritseva keskkonna ja kogukonna kontekstis" läbimist. Aine läbiviimisel kaasatakse praktikuid.
Õppeaine eesmärgid on:
Anda ülevaade strateegilise juhtimise nüüdisaegsetest mudelitest ning tulemuslikkuse- ja kvaliteedijuhtimise alastest lähenemistest
Edastada kogemust, kuidas kavandada ja ellu viia haridusasutuse strateegiat.
Toetada seoste loomist haridusorganisatsiooni toimimise põhimõtete ning kogukonna  ja ühiskonna arengu vahel.
Arendada üliõpilaste võimekust analüüsida hariduspoliitiliste otsustuste mõju haridussüsteemile ja pikemas perspektiivis ühiskonnale tervikuna.
Omandavad teadmised ja oskused töötajate  töösoorituse juhtimise (töötajate hindamise, motiveerimise ja tasustamise) uuematest käsitlustest ning organisasatsioni efektiivsuse tõstmisest ja arendamisest.
Õppeaine läbinud üliõpilane:
Oskab hinnata hariduspoliitiliste otsustuste mõju koolisüsteemile ning kirjeldada sellest tulenevaid uusi jõuvälju, mis mõjutavad ühiskonna arengut.
Mõistab koolisüsteemi ja ühiskonna arengut mõjutavate mehhanismide toimet.
Teab strateegilise ja tulemuslikkuse juhtimise ning kvaliteedijuhtimise põhimõtteid ja mudeleid.
Oskab koostada organisatsiooni strateegilise juhtimise kava ja protsessianalüüsi, tuginedes ühele valitud mudelile.
Oskab seostada strateegilist planeerimist organisatsiooni igapäevajuhtimisega.
Mõistab ja oskab analüüsida töösoorituse juhtimise komponente ja kohta organisatsiooni arendamisel, nii töötaja kui juhi töö spetsiifikast ja organisatsiooni tulemuslikkusest lähtuvalt.
Oskab analüüsida töösoorituse hindamise ja töötasustamise teoreetilisi ja praktilisi küsimusi ning prognoosida töösoorituse juhtimise positiivseid ja negatiivseid tagajärgi organisatsioonis.
