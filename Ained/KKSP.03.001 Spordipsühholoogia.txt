Kursus annab üksikasjaliku ülevaate psühholoogilise arengu süstemaatilise suunamise, kognitiivse treeningu ja vaimse tervise toetamise võimalustest spordis. Kursuse käigus praktiseeritakse sportliku soorituse seisukohalt olulisi kognitiivse treeningu meetodeid, analüüsitakse ja kontseptualiseeritakse juhtumeid ning omandatakse põhiteadmised psühholoogilise arengu ja vaimse tervise toetamisest spordi kontekstis.
Aine eesmärk on omandada põhiteadmised spordi- ja liikumispsühholoogia võtmeuuringutest, kaasaegsetest teadmistest ja nende rakendamisest sportlikus treeningus ja liikumisharrastuses ning vaimse tervise optimaalsest toetamisest spordi ja liikumisharrastuse kontekstis.
Aine edukalt läbinud üliõpilane:
1. tunneb sügavuti ühte spordi- ja liikumispsühholoogia võtmeuuringut ja kirjeldab sellest lähtuvaid kaasaegseid teadmisi;
2. on planeerinud, viinud läbi ja hinnanud enda valitud võtmeuuringust inspireeritud psühholoogilist sekkumist spordi või liikumisharrastuse kontekstis; 
3. oskab analüüsida pedagoogilise psühholoogia rakendamise eesmärke ja põhimõtteid sportlikus treeningus ja liikumisharrastuses.
