Klassiõpetajale orienteeritud aritmeetika kursus, kus antakse ülevaade erinevatest arvusüsteemidest ja arvuhulkadest, käsitledes põhjalikumalt naturaalarvude hulgaga seotud teemasid.
Anda klassiõpetajale vajalikud teadmised aritmeetika põhiküsimustest ja hulgateooria alustest.
Õppeaine läbinud üliõpilane 
1)	valdab põhjalikult naturaalarvude hulga omadusi ja tehteid naturaalarvudega ning oskab saadud teadmisi rakendada õpetamisel I ja II kooliastmes,
2)	omab ajaloolist ülevaadet erinevate arvusüsteemide ja arvuhulkade kujunemisest, 
3)	tunneb arvuhulkade põhiomadusi, saab aru tehetest hulkadega ning suudab vastavaid tehteid konkreetsete hulkade korral ka rakendada,
4)	oskab aritmeetiliselt lahenduvaid tekstülesandeid modelleerida, kasutada analüüsi ja sünteesi ülesande lahendamisel ning saadud vastust kriitiliselt hinnata.
