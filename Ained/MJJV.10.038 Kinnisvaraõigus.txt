Kinnisvara alal läbilöömiseks on vaja ka õigusalaseid teadmisi. Sellel kiiresti areneval turul ei tähenda edu pelgalt tehingu vormistamist. Klientide võitmiseks tuleb tunda kinnisasjade olemust ja selle kitsendusi, koormatisi, maksustamist, planeeringunõudeid jms. Kinnisvaraõigus käsitleb kinnisvaratehingute ja tehingu subjektidega seotud õiguslikke küsimusi: asjaõiguse teemasid, võlaõiguslikke lepinguid, maksustamist, kortermajade haldamist ning ehituse ja planeerimise õiguslikke põhimõtteid. See ei ole lisamoodul tegevjuristile, kindlasti aga kinnisvaraspetsialistile, ametnikule ja arendajale, omanikule ja lihtsalt huvilisele.
Pärast Kinnisvaraõiguse läbimist peaksite olema suuteline:
kirjeldama kinnisvaratehingute sisu ja vorminõudeid ning nõudeid tehingus osalejatele; defineerima asjaõiguse põhimõisteid, tundma asjaõiguste olemust ja kinnisasja kitsendusi; tundma võlaõiguse põhimõtteid ja võlaõiguslikke tehingute erisusi; eristama võlaõiguslikke kasutuslepinguid piiratud asjaõigustest; selgitama kinnisvara maksustamise põhimõtteid; tundma korterelamute haldamise vorme ning nende erisusi; tundma planeeringute liike ning  ehitamisele kehtestatud nõudeid.
.
