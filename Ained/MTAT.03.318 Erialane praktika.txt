Aine algab praktika olemuse ja praktika sooritamise võimaluste tutvustusega.

Aine raames teevad tundengid läbi järgnevad tegevused:
- Praktikabaasi valimine ning praktikale kandideerimine.
- Praktika plaani koostamine ja kooskõlastamine praktikabaasi juhendajaga.
- Praktiseerimine praktika baasis.
- Praktika aruande koostamine ja kaitsmine
Aine eesmärk on informaatika ja infotehnoloogia rakendustega seotud reaalse töömiljööga tutvumine ning täiendavate õppekavaga seotud kutseoskuste omandamine. Praktika annab üliõpilasele võimaluse laiendada tööturule minekuks vajalikke IT oskusi ja saada kogemusi:
- töötamisest ettevõttes;
- isikuomaduste sobivusest;
- omandatud teadmiste vastavusest ja taseme sobivusest;
- tulevase karjääri võimalikkusest ja võimalustest.
Aine edukas läbija suudab töötada oma eriala spetsialistina ettevõttes ja ta on: 1) õppinud tundma IT juurutamise eri valdkondi töö paremaks organiseerimiseks; 2) lihvinud suhtlemisoskust töökaaslaste ja klientidega, 3) pannud proovile oma seni omandatud teadmised ja õppimisvõime, 4) mõistma õppinud seni õpitu olemust, seoseid ja rakendatavust tööülesannete lahendamisel, 5) omandanud ülevaate konkreetsest töökohast ja selle paiknemisest ettevõtte struktuuris ning karjääri-võimalustest teistes ettevõtetes.
