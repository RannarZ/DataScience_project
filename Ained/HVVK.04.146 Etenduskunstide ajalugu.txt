Kursuse loengutes saab üliõpilane teksti-, video- ja fotomaterjaliga illustreeritud ülevaate maailma ja Eesti etenduskunstide ajaloo läbivatest suundadest, olulisematest arenguetappidest ja ilmingutest.
Kursuse seminarides ja praktikumides analüüsivad üliõpilased vastava etenduskunstide perioodi tuumküsimusi ja näiteteoseid, tutvuvad rühmatöiselt praktilises ja anüüsivas võtmes etenduskunstide ajaloo arengu, sõlmpunktide ja võtmeisikutega;  loevad ja analüüsivad teoreetilisi ja draamatekste; lahendavad temaatilisi aktiivõppe ülesandeid.
Kursuse eesmärgiks on orienteerumisoskuse ja analüüsivõime omandamine etenduskunstide ajaloos, suhestatuna isikliku loomingulise, teostusliku, pedagoogilise ja/või korraldusprotsessiga etenduskunstide valdkonnas.
Omab ülevaadet etenduskunstide arenguloost ja oskab analüüsida etenduskunstide ilminguid erinevates kultuuri-, ajaloo- ja ühiskondlikes kontekstides;
Oskab seostada erinevaid maailma (ja Eesti) etenduskunstide arenguetappe olulisemate ühiskondlike ja kultuurilooliste sündmustega;
Orienteerub maailma (ja Eesti) olulisemate etenduskunstide praktikute ja teoreetikute loomingus ja biograafias ning oskab neid suhestada vastava kultuuriloolise etapi, voolu ja/või institutsiooniga;
Oskab suhestada etenduskunstide loomingulist pärandit isikliku loomingulise, teostusliku, pedagoogilise ja/ või korraldusprotsessiga.
