Keemia aluste praktikumis teevad üliõpilased praktilisi töid, mis on seotud üldkeemia põhiprobleemidega: ainete puhastamine, lahuste valmistamine ja kontsentratsiooni määramine, keemiline kineetika ja tasakaal. Üliõpilased omandavad esmased töövõtted ja laboritöö oskused ning teostavad praktiliste töödega seotud arvutused.
Praktikumi eesmärgiks on  keemialaboris kasutatavate esmaste töövõtete omandamine üldkeemia põhiteemasid käsitlevate praktiliste tööde ja nendega seotud arvutuste kaudu.
1)Oskab  ohutult  ja  korrektselt  keemialaboris  tegutseda. 
2)On omandanud esmased praktilised oskused keemialaboris töötamiseks (kaalumine, ruumalade  mõõtmine, kuumutamine, filtrimine, ümberkristallimine, lahuste  valmistamine, tiitrimine  jne).  
3)Oskab  vastavalt  juhendile  korrektselt  läbi  viia  üldise  keemia  põhiteemadega  seotud   kvalitatiivseid  ja  kvantitatiivseid  eksperimentaalseid  töid. Mõistab praktiliste  tööde  teoreetilist tagapõhja.
4)Oskab  vormistada  praktiliste  tööde  protokolle, koostada  graafikuid, teha  vajalikke  arvutusi  ning  järeldusi.
5)Oskab  lahendada  praktikumi töödega seotud  lihtsamaid  arvutusülesandeid.
