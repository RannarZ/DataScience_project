Aine annab põhiteadmised pahaloomuliste kasvajate iseloomust, nende eripärast, diagnostika ja ravi võimalustest näo-lõualuude piirkonnas. Käsitletakse ka kolmiknärvi ja näonärvi haiguste diagnostikat ja ravi. Antakse ülevaade rekonstruktiivse kirurgia võimalustest näo-lõualuude piirkonna kaasasündinud ja omandatud defektide ravis. Õppetöö toimub akadeemiliste loengutena ja praktikumidena. Praktikumid toimuvad polikliinikus ning statsionaaris. Üliõpilane koostab ja esitab akadeemilise haigusloo. Üliõpilane teeb iseseisvalt kliinilist tööd, analüüsib igat oma tööd praktikat juhendava õppejõuga, tagasisidestatud protseduurid kannab oma e-portfooliosse.
Aine eesmärgiks on anda põhiteadmised näo-lõualuude piirkonnas esinevatest prekantseroosidest, hea- ja pahaloomulistest kasvajatest, nende diagnostikast ja ravist. Käsitletakse plastilise kirurgia üldprintsiipe ja rakendamisvõimalusi. Anda ülevaade näo-lõualuude piirkonna rekonstruktiivsest kirurgiast kaasasündinud ja omandatud defektide ravis. Antakse teadmised stomatoloogilistest närvihaigustest.
1) teab arstlikku deontoloogiat
2) teab näo-lõualuude piirkonna prekantseroose, hea- ja pahaloomulisi kasvajaid, teab stomatoloogilisi närvihaigusi ning teab nende haiguste diagnostikat, kliinilist pilti, diagnostikat ja ravipõhimõtteid
3) oskab patsienti uurida, koostada raviplaani ja diferentseerida teistest näo-lõualuupiirkonna haigustest
4) teab hammaste eemaldamist erinevates hambagruppides üla- ja alalõuas
5) teab atüüpiliste ekstraktsioonide näidustusi ja üldpõhimõtteid, oskab teha intsisioone suuõõne erinevates piirkondades
6) teab esmaabi raskendatud suhulõikumisega tarkusehammaste korral
7) teab opereeritud patsientide järelravi, oskab patsienti nõustada
8) oskab vormistada kliinilist haiguslugu, referaati ja uurimustööd suu- ning näolõualuukirurgia erialal
