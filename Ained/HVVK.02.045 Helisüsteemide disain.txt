Õpetab kasutama kaasagseid kontsertide ja festivalide helindamise vahendeid. Aine käigus tutvutakse suuremahulise helisüsteemi disainivõimalustega, õpitakse iseseisvalt koostama helisüsteemi plaani ning omandatakse oskused helitehnikameeskonna juhtimiseks.
Õppeaine eesmärgiks on õpetada professionaalselt kasutama tänapäevast ürituste helindamise tehnikat ning võimaldada oskuste kinnistamist praktikabaasides läbi reaalsete töösituatsioonide. Pakkuda võimalust täiustada oskusi töötamisel ja suhtlemisel kollektiivi või artistidega ning kinnistada individuaalseid oskusi töötamaks mahukate projektidega. Anda ülevaade ja tutvuda eri platvormide ja tootjate digitaalsete helisalvestussüsteemidega.
Üliõpilane:
- omab praktilisi oskusi ja kogemusi tööks kontserdi juhtiva helirežissöörina;
- omab põhjalikke teadmisi heli edastamisest ja võimendamisest;
- tunneb hästi erinevate helivõimendussüsteemide spetsiifikat ning oskab neid rakendada erinevates helindamissituatsioonides;
- omab kogemust ja oskab juhtida helindusprotsessi, on võimeline seda algusest lõpuni läbi viima;
- on võimeline koostama suuremahulise projekti läbiviimiseks vajaliku helitehnilise lahenduse plaani, moodustama meeskonna ning juhtima tööprotsessi.
