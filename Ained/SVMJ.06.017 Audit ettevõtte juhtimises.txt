Kursusel antakse ülevaade peamistest auditi liikides, sise-, välis- ja IT-auditi rollist ja selle korraldusest, auditi planeerimisest, läbiviimise põhimõtetest ja protseduuridest.
Aine eesmärgiks on anda süsteemne ülevaade peamistest auditi liikidest, sise-, välis- ja IT-auditi rollist ettevõtte juhtimises ning nende läbiviimise põhimõtetest ja protseduuridest.
Kursuse edukalt läbinu:
* teab sise-, välis-  ja IT auditi eesmärke ja protsesse;
* tunneb audiitortegevust reguleerivaid õigusakte, põhimõtteid ja protseduure;
* oskab kriitiliselt lugeda ettevõtte raamatupidamise aastaaruannet, audiitori aruannet, määratleda olulisi riske ja tegutseda eetiliselt keerulistes olukordades;
* on teadlik oma tegevuse eetilistest aspektidest, piirangutest ja ühiskondlikust rollist.
