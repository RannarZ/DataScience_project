Paljude interaktiivsete loengute, erinevate rühmatöö ja õppemetoodiliste tehnikatega täidetud kohtumistel aidatakse tudengitel omandada vajalikud oskused, millega ülikoolis õppides kokku puutuda tuleb. Kursuse raames antakse ülevaade õppimisstiilidest ja nendega hakkama saamisest, akadeemilise teksti lugemise ja kirjutamise oskustest, viitamisest, infootsinguoskustest, veebiõppe eripäradest ning rühmatöö ja probleemõppe olemusest. Samuti aidatakse tudengitel tegeleda eneseanalüüsiga, stressi ja problemaatiliste olukordadega toimetulekuga ning tutvustatakse akadeemilisi tavasid.
Kursuse eesmärk on loeng-seminaride ja iseseisvate individuaalsete ning rühmatööna valmivate ülesannete kaudu anda põhilised oskused, mis on vajalikud ülikoolis õppimiseks ja akadeemilises sfääris orienteerumiseks. Kursus võimaldab luua tihedaid sidemeid oma kursuse- ja instituudikaaslaste vahel, kasvatada erialakogukondi ning planeerida oma professionaalset arengut.
Üliõpilane analüüsib oma tugevusi ja piiranguid õppijana ning toetub neile õppimisprotsessis.
Üliõpilane planeerib teadlikult ja otstarbekalt oma õppimist ülikoolis.
Üliõpilane oskab kasutada teaduskirjandust, leida ja korrektselt viidata ja allikmaterjalidele.
Üliõpilane tunneb erinevaid tekstiga töötamise viise ja kasutab neid oma õppimise toetamiseks.
Üliõpilane tunneb erinevaid ühiskonnateaduste instituudis kasutusel olevaid kirjalike töö vorme.
Üliõpilane osaleb grupitöödes.
Üliõpilane tunneb e-õppe võimalusi ja osaleb veebiloengutes.
