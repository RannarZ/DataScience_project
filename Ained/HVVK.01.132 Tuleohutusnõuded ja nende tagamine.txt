Tuleohutusnõuete üldine tutvustus, sh korralduslike ja ehituslike tuleohutusnõuete ülevaade. Tuleohutusnõuded ehitiste kohta, kuidas neid leida (seadused, määrused, standardid, juhendmaterjalid). Hoonete tuleohutusklassid ja nendest tulenevad kasutuspiirangud. Hooneväline tuleohutus, ohutuskujad. Tule leviku tõkestamine hoones (tõkkesektsioonide moodustamine, ehitusmaterjalide tuletundlikkus, sisustusmaterjalide valik). Ehitusmaterjalide valik. Evakuatsiooni tagamine. Päästemeeskonna ohutus ja kustutustööde tagamine. Kursuse põhimaht selgitab tuleohutusnõudeid uusehitistes sest see on ka aluseks olemasolevate hoonete rekonstrueerimisel. Lisaks käsitletakse kursuse käigus üliõpilaste kodutööde käigus tekkinud küsimusi ja ajalooliste hoonete tuleohutust ning erisusi võrreldes uusehitistega
Kursuse eesmärgiks on anda esmane ülevaade ehituslikest tuleohutusnõuetest, millega peab arvestama hoonete projekteerimisel või rekonstrueerimisel.
Kursuse läbinud üliõpilane
1) oskab leida tuleohutusnõudeid ehitiste kohta;
2) teab olulisi tuleohutusnõudeid ja üldiseid põhimõtteid, kuidas olulisi tuleohutusnõudeid tagada;
3) oskab määrata ehitise nõutavat tuleohutusklassi ning sellest tulenevaid võimalikke kasutuspiiranguid;
4) oskab kanda esmast tuleohutusalast informatsiooni joonistele.  
5) mõistab ajalooliste hoonete tuleohutusalase käsitluse erisusi võrreldes uusehtiste regulatsiooniga ja nende erisuste rakendamise eelduseid
