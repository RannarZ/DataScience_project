Kursusel õpetatakse praktilist õigustekstide tõlkimist võõrkeelest eesti keelde ning eesti keelest võõrkeelde.
Kursuse eesmärk on arendada ja süvendada õigustekstide võõrkeelde ja võõrkeelest tõlkimise oskusi. Seminarides omandatakse tõlkimist ettevalmistava tekstianalüüsi põhialused ja õpitakse tundma erinevaid tõlkestrateegiaid ning -meetodeid tõlke-eesmärgi elluviimiseks. Süvendatakse nii eesti- kui ka võõrkeelse õigusterminoloogia oskust.
Kursuse läbinud üliõpilane
- analüüsib eri liiki eesti- ja võõrkeelseid õigustekste ning praktiseerib nende tõlkimist;
- kasutab sobivat erialaterminoloogiat;
- valib sobiva tõlkestrateegia ja rakendab seda tõlkeülesandes sisalduva eesmärgi saavutamiseks;
- leiab ja hindab kriitiliselt tõlkimiseks vajalikku informatsiooni, kasutades asjakohaseid allikaid, ja põhjendab oma tõlkevalikuid;
- demonstreerib erialast digipädevust;
- lahendab tõlkeülesandeid nii üksinda kui ka meeskonnas ning planeerib sellest lähtuvalt oma aega.
