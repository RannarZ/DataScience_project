Ainekava jaguneb kolmeks mooduliks.
1. Erialane eesti keel: suulise ja kirjaliku teksti eripära; erialakeel; infootsing; erialateksti lugemine
2. Akadeemiline tekst: kirjutamisprotsessi kavandamine (eeltöö, kavand, mustand, tagasiside, puhtand); akadeemilise teksti lugemine; refereerimine ja tsiteerimine, viitamine ja viitehaldus, teksti viimistlemine (lõigu ülesehitus, lausestus, sõnavalik)
3. Akadeemiline ettekanne: slaidiesitluse või vaatmiku kavandamine, koostamine ja esitamine

Moodulite sisu kohandatakse õpetatava rühma järgi.

Õppetöö hõlmab nii individuaalset kui ka rühmatööd, mille käigus annab üliõpilane kaasõppijatele tagasisidet ja teeb saadud tagasiside põhjal oma tekstis muudatusi.
Eesmärk on anda üliõpilasele esmased teadmised ja oskused akadeemilise teksti kirjutamise ning ettekande tegemise kohta.
Kursuse läbinud üliõpilane:
- kavandab oma kirjutamisprotsessi (eesmärgi seadmine, ajakasutus);
- hindab enda ja teiste tekstide vastavust teaduskeele tavadele, sh refereerimis- ja viitamisnõuetele;
- kirjutab hästi struktureeritud ja hea keelekasutusega teksti, tuginedes asjakohastele keelehooldeallikatele;
- annab ja võtab vastu tagasisidet ning teeb selle põhjal oma kirjutamisprotsessis muudatusi;
- rakendab akadeemilist ettekannet tehes esinemist toetavaid võtteid;
- vormistab tekste oma eriala juhendi või valdkonna tavade järgi.
