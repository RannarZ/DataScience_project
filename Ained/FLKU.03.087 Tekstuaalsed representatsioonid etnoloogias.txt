Kursuse käigus keskendutakse etnograafilistes tekstides loodava kuvandi kujundamisele ja kujutamisele. Eritletakse indiviidi ja kogukonna seesmise ja välise kuvandi vahekorda, etnograafilises representatsioonis kajastuvat positsioneeritust, vastavaid metadiskursiivseid praktikaid ja nende ajaloolist konteksti.
Kursuse eesmärk on anda ülevaade tekstuaalsete representatsioonide kujunemisest kultuuri-uurimises. Arendatakse kriitilist mõtlemist ning oskust etnograafilisi representatsioone analüüsida, mis moodustab vajaliku pagasi erialase teadustöö kirjutamiseks. Edendatakse üliõpilaste aruteluoskust.
Üliõpilane
- oskab kriitiliselt arutleda etnograafilise representatsiooni teoreetiliste ja metodoloogiliste aspektide teemal;
- on arendanud teaduslikku suulist ja kirjalikku väljendusoskust.
