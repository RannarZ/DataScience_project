Õppetöö toimub seminaride ja praktikumide vormis, kus käsitletakse ja harjutatakse lavastajatöö spetsiifikat kogukonnateatri kontekstis. Iseseisva tööna täidavad üliõpilased erinevaid loovülesandeid, juhivad erinevaid etappe stuudioprotsessist ning loovad kogukonnateatris ühe lavastuse/ lavastusliku teose.
Õppeaine eesmärgiks on tutvustada lavastajatöö spetsiifikat kogukonnateatri kontekstis ning omandatud teadmisi rakendada lavastuse/ lavastusliku teose loomisel eksisteerivas kogukonnateatris. Kursusega kaasneb osaline e-õpe Moodles.
Aine edukalt läbinud üliõpilane:
oskab kasutada erinevaid proovimetoodikad ja läbi viia lavastusprotsessi etenduskunstide-erialase ettevalmistuseta loojate ja harrastajatega;
mõistab sotsiaalse vastutuse osatähtsust etenduskunstides;
teab, kuidas toimub lavastusgruppide ja etenduskunstide stuudiote/ ühenduste jm loomine erinevates kultuuriliselt, sotsiaalselt, vanuseliselt või geograafiliselt eristuvates kogukondades.
