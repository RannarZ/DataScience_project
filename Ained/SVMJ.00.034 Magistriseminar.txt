Magistriseminaris antakse osalejatele teoreetilisi teadmisi ja praktilisi oskusi magistritöö koostamiseks. Praktiliste ülesannete raames toetatakse üliõpilasi magistritöö teema valikul, struktuuri ja uurimisprotsessi kavandamisel.
Magistriseminari eesmärgiks on selgitada ja süstematiseerida põhiteadmisi ja uurimismeetodeid, mis on vajalikud magistritöö koostamiseks. Magistriseminari käigus arendatakse vajalikke esinemis-, retsenseerimis- ja diskussioonioskusi.
Aine läbinud üliõpilane
*tunneb TÜ majandusteaduskonnas magistritööle esitatavaid sisulisi ja vormilisi nõudeid;
*tunneb peamisi majandusteaduses kasutatavaid uurimismeetodeid ja nende rakendamise võimalusi;
*oskab sõnastada uurimuse probleemi, eesmärgi ja ülesanded;
*oskab koostada magistritöö laiendatud kava ja kavandada uurimisprotsessi;
*on võimeline leidma vajalikku teoreetilist kirjandust ja oskab koostada kirjanduse ülevaadet *oskab koguda empiiriliseks analüüsiks vajalikke andmeid ja viia läbi nende analüüsi;
*teab kuidas magistritöö käigus saadud teoreetilisi ja empiirilisi tulemusi tõlgendada, sünteesida ja üldistada;
*oskab magistritöö tulemusi esitleda ja nende üle diskuteerida
