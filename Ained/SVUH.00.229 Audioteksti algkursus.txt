Kursus on mõeldud kõigile, kel puudub varasem lähedane kokkupuude raadioga (podcastidega jm audiotekstidega), kuid kes soovivad algtasemel omandada audiotekstide loomise põhimõtteid ja vastavaid teoreetilisi teadmisi. Kursusel osaleja valmistab erinevaid harjutuslikke audiotöid - loetava teksti koostamine, tekstilugemine, uudislike ja reportaažlike lugude tegemine. Oluline ka suuliste esinemiste tekstide koostamisel ja audiovisuaalsete tööde helindamisel.
Sissejuhataval tasemel anda ülevaade auditiivse kommunikatsiooni eripäradest ja rakendusvõimalustest ning praktiliselt harjutada audiotekstide loomise väljendusvahendeid.
Kursuse läbinud üliõpilane: 
- tunneb auditiivse kommunikatsiooni eripärasid ja rakendusvõimalusi; 
- oskab kirjutada teksti suulise esituse jaoks ja omab algteadmisi selle esitamise kohta; 
- teab, kuidas teha lühiaudiolugusid ning kasutada selleks tehnilisi vahendeid.
