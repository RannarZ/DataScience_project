Kursusel käsitletakse järgnevaid teemasid: tervitamine, tutvumine; päritolu, rahvused, keeled; aadress, telefoninumbrid; ametid; perekond; kohvikus, restoranis, baaris; vaba aeg, hobid, igapäevased tegevused; kellaaeg, nädalapäevad, kuupäevad; hotellis, hinnad, toa kirjeldamine; võõras linnas, tee küsimine.
Grammatika: tegusõnad 'essere' ja 'avere'; artiklid; omadussõnad; nimisõnad; reeglipäraste tegusõnade olevik; näitavad asesõnad questo/questa; eessõnad; küsisõnad; asesõnad (pronomi indiretti); määrsõnad; c`è/ci sono kasutamine; ebareeglipärased tegusõnad: stare, fare, volere, andare, uscire, potere, venire, dovere, sapere.
Üldeesmärgiks on itaalia keele algteadmiste omandamine, arendades erinevate tegevuste kaudu kõiki nelja osaoskust: lugemine, kirjutamine, kuulamine ja rääkimine.
Kursuse läbinud üliõpilane:
- mõistab lihtsamaid itaaliakeelseid tekste (nii suulisi kui kirjalikke)
- oskab kasutada õpitud sõnavara ja grammatikat lihtsamates igapäevastes 
situatsioonides
- oskab kirjutada lihtsamaid tekste
