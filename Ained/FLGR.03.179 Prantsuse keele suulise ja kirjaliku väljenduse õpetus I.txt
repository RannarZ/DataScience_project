Kursusel arendatakse prantsuse keele suulist ja kirjalikku väljendusoskust iseseisva keelekasutaja tasemel (B1-B2). Suulise väljendusoskuse harjutamisel käsitletakse erinevaid teemasid ja erinevaid tekstitüüpe. Suulised harjutused keskenduvad prantsuse keele hääldamisele. Kirjaliku väljendusoskuse harjutamiseks tuleb üliõpilastel esitada nõutud arv kirjalikke töid, mida seminarides kommenteeritakse. Käsitletakse eelkõige järgmisi tekstiliike: 1) ametlikud kirjad ja 2) kirjandus- ja filmikriitika. Kursusel harjutatakse ka õigekirja etteütlustes ja kodutöödes.
Täiendada prantsuse keele suulist ja kirjalikku väljendusoskust edasijõudnu tasemel
Aine edukalt läbinud üliõpilane:
1) suudab raskusteta suhelda igapäevasituatsioonis emakeelsete kõnelejatega ning on võimeline osa võtma aruteludest tuttavatel teemadel ja oma arvamust avaldama;
2) oskab kirjeldada kogemusi ja sündmusi, jutustada lugu, edasi anda raamatu või filmi sisu;
3) on võimeline selgelt käsitlema ainest laias teemaderingis, selgitama oma seisukohti aktuaalsetel teemadel, tuues välja poolt- ja vastuargumendid;
4) oskab kirjutada selgeid tekste tuttavatel ja huvipakkuvatel teemadel;
5) suudab kirjutada esseed, aruannet või referaati, kommenteerides ja põhjendades oma seisukohti, ning ülevaateid raamatutest või artiklitest
