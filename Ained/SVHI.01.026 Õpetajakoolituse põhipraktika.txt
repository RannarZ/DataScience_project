Põhipraktika toetab üliõpilase professionaalset arengut, luues võimalusi seostada ülikooliõpingud ja koolis praktiseerimine ühtseks tervikuks. 

Põhipraktika sooritamiseks tuleb üliõpilasel teavitada õppekava praktika koordinaatorit ja oma eriala ainedidaktikut,  leppida ühiselt kokku praktika periood, kool, klassid jmt tingimused. 
Reeglina peavad erialased ainedidaktikad olema eelnevalt läbitud. Erandkorras saab põhipraktikat sooritada  didaktika aineid läbimata (st kui on olemas vastavad kogemused ja  ainedidaktiku nõusolek).

Põhipraktika toimub sügis - või kevadsemestril  kestusega kuni 8 nädalat ning igale üliõpilasele individuaalses vormis (ühe ainega või kahe ainega)  vastavalt praktikajuhendile ja ainedidaktikuga kokkulepitud tingimustele. 

Proovitundide maht on kokku 24 tundi, mis jaguneb kaheks osaks:
põhipraktika 1. osa põhikooli astmes (5,5 EAP) ca 16 tundi
põhipraktika 2. osa gümnaasiumi astmes (5,5 EAP) ca 8 tundi.

NB . PÕHIPRAKTIKA sooritamise TÄPSEMAD TINGIMUSED (aeg, kool, juhendaja koolis,analüüside maht ja sisu, tööde esitamise tähtaeg, jmt) tuleb kokku leppida oma eriala ainedidaktikuga.

Koolidega sõlmib kokkuleppe ja infot edastab praktika koordinaator
Õppeainel on kolm üldeesmärki, mis saavutatakse, tuginedes läbitud ülikooliõpingutele ja koos pideva pedagoogilise praktikaga: 1) toetada üliõpilase kujunemist õpetajaks, luues võimalused eelnevalt läbitud õpingute terviklikuks seostamiseks praktilise õpetamistegevusega õppeasutuses; 2) luua võimalused õppe- ja kasvatustöö kui terviku tundmaõppimiseks ja läbiviimiseks kompaktse õppeperioodi vältel; 3) võimaldada ainedidaktiliste põhimõtete rakendamist.
1) oskab kavandada, ette valmistada, läbi viia, analüüsida ja hinnata oma õppe- ja kasvatustöö alaseid tegevusi; 2) oskab õpet kavandades ja läbi viies ning õppijaid toetades arvestada nende eripära, eelteadmiste, vajaduste (sh erivajaduste) ning huvidega; 3) kavandab õpet süsteemselt, tõenduspõhiselt ja loovalt, lähtudes riiklikest alusdokumentidest, õppeasutuse, haridusastme ja/või õppeaine eripärast ning õppijate vajadustest ja huvidest; 4) integreerib tulemuslikult ülikooliõpingutes omandatud teadmisi, oskusi ja hoiakuid.
