Kursus on mõeldud eeskätt sotsiaalteaduskonna üliõpilastele. Tegemist on laiahaardelise sissejuhatava kursusega, mis analüüsib poliitikas osalemise ja poliitika kogemise erinevaid vorme (mis motiveerib olema erakonna liige, milliseid kaalutlusi võtta arvesse kompetentse valimisotsuse tegemisel, kes ja kuidas esindab minu huve poliitikas, milliseid strateegiaid kasutada organisatsioonilistes võimusuhtes, kuidas aitab ekspert-staatus tõejärgses avalikus arvamuskujunduses jms) läbi indiviidi praktiliste kogemuste, kaalutluste ja valikute.
- anda võrdleva poliitika raamistikus ülevaade indiviidi poliitilist osalust kujundavatest protsessidest nagu ühiskondliku struktuuri korraldamine, õiglus, ressursijaotus, avalik diskursus, huvide koondumine, grupikäitumine ja -psühholoogia inimkooslustes (sh sotsiaalsetes liikumistes ja erakondades), konsensus ja konflikt, demokraatia protseduurilised alaliigid nagu esindus, osalus- ja otsedemokraatia ning demokraatia innovatsioon (deliberatiivse, otse- ja osalusdemokraatia uued osalus-institutsioonid ja -vahendid nagu rahvahääletused, mini-publikud, kaasav eelarve).
- anda ülevaade poliitlise osaluse vormidest valijana, esindajana, partei liikmena, poliitilise juhina, sotsiaalse liikumise, võrgustiku ja huvigrupi esindajana, eksperdina, eliidina või avaliku arvamuse kujundajana.
Kursuse edukalt läbinud üliõpilane:
- teab ja mõistab, mis kaalutlustel osalevad inimesed demokraatliku ühiskonna erinevates protsessides, institutsioonides, gruppides ja rühmitustes
- on teadlik sellest, millistel erinevatel viisidel ja erinevates institutsioonides inimesed tänapäeva poliitikas osalevad
- oskab analüüsida valitud poliitilise osaluse alaliiki toimija (kas indiviid, grupp, võrgustik, liikumine) vaatest
- oskab endast lähtuvalt ja iseseisvalt langetada kaalutletud valikuid poliitikas osalemise võimaluste osas
