Turismi-, hotelli- ning toitlustusvaldkonna mõisted, areng ning seosed teiste majandusharudega. Turismivormid, -liigid ja komponendid. Eesti ja rahvusvahelised turismiorganisatsioonid ja nende tegevusvaldkonnad. Eesti turismiseadus. Eesti majutusturg ja majutusettevõtete liigid. Toitlustusettevõtted ja nende liigid. Majutus- ja toitlustusettevõtte ülesehitus ja töökorraldus. Reisijate ja turistide liigitamine. Külastuseesmärgid, külastajate motiivid, vajadused ja ootused. Turismitooted ning -teenused (reisi-, transpordi-, majutus-, toitlustusteenused, huviväärsused). Turismiteenuste nõudlus ja pakkumine. Turismimajanduse mõjutegurid ning suundumused.
Õppeaine läbimisel õppija omandab tervikliku ülevaate turismimajanduse, toitlustus- ja majutussektorist ning nende seostest erinevate majandusharudega ja oskab analüüsida valdkonna tegevusnäitajaid, hetkeolukorda, suundumusi ning mõjutegureid.
Õppeaine läbinud õppija:
* teab valdkonnapõhiseid mõisteid, turismi-, toitlustus- ja hotellimajanduse komponente, liike ning neid majandusharusid reguleerivaid dokumente ja õigusakte
* kirjeldab erinevate sihtrühmade reisimotiive, ootusi ja vajadusi
* omab ülevaadet olulisematest Eesti ja maailma turismiorganisatsioonidest ning nende tegevustest
* mõistab turismimajandust mõjutavaid tegureid ja valdkonna seoseid teiste majandusharudega
*  tunneb majutus- ja toitlustusettevõtete teenuseid ja leiab arendamisvõimalusi
* esitab nii kirjalikult kui suuliselt valdkonna uurimistööde tulemusi ja tõlgendab kogutud andmeid
