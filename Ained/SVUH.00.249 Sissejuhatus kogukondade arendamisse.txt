Kursuse käigus käsitletakse kogukonnaga seonduvaid mõisteid, sh ankurasutust, ning kogukonna arendamise eetilisi ja praktilisi probleeme. Olulise osa kursusest moodustab erinevatel tasanditel kogukondadega tegelevate asutuste ja nende olulisemate ettevõtmistega tutvumine just kogukonna arendamise vaatepunktist.
Anda teadmised kogukonna ja ankurasutuste olemusest, kogukonna arendamise eetilistest ja praktilistest küsimustest, sh kogukonnaarendaja enesehoiu võtetest; tutvustada erinevatel tasanditel kogukondadega tegelevaid asutusi.
Kursuse läbinud üliõpilane:
*	teab kogukondade ja ankurasutustega seotud mõisteid ning nende sisu
*	oskab analüüsida kogukonna arendamisega seotud eetilisi küsimusi ja kavandada kogukonnale suunatud tegevusi neist lähtuvalt
*	oskab analüüsida mitmekesisust kogukonnas ning võtta seda arvesse kogukonnale suunatud tegevuste planeerimisel
*	teab erinevaid kogukondadega tegelevaid asutusi ning on kursis nende tegevustega
*	teab ja oskab kavandada tegevusi kogukonnaga koos tegutsemiseks
*	on kursis kogukonna arendamise ja toetamisega seotud praktiliste soovitustega 
*	valdab kogukonnaarendaja enesehoiu võtteid.
