Kursus annab ülevaate füüsikalistest nähtustest erinevates valdkondades: suvine ja talvine loodus, õu ja tänav, inimene ja tervishoid, tuba, köök, vannituba, sport, muusika. Nähtused on valitud selliselt, et nad oleks tuttavad gümnaasiumiõpilastele ja nende seletamiseks piisab gümnaasiumifüüsikast. Suur osa materjalist on kasutatav ka põhikoolis.
Põhieesmärgiks on anda oskusi meid ümbritsevate nähtuste füüsikaliseks seletamiseks.
Peale kursuse läbimist üliõpilane:
1. Teab, kuidas füüsika loodust kirjeldab 
2. Oskab märgata füüsikalisi probleeme meid ümbritsevas keskkonnas
3. Valdab nähtuste analüüsi metoodikat
4. Kasutab nähtuste analüüsimisel füüsikaseadusi kvalitatiivsel tasemel
5. Leiab vastavasisulist materjali kirjandusest ja meediast, koostab selle alusel ülevaateid ja kannab neid ette  
6. Suudab vajadusel omandatud materjali kasutada koolifüüsika õpetamisel.
