Kursuse keskmes on Marcel Prousti looming ning sellega seonduvalt modernismi mõiste ja tähendusväljad; romaani žanrispetsiifilised jooned 20. sajandil; eksistentsialismi põhipostulaadid ja nende avaldumine kirjanduses; uus romaan ja nüüdisromaan.
Õppeaine eesmärgiks on anda ülevaade olulisematest suundadest 20. sajandi prantsuse kirjanduses, asetades rõhu traditsioonilise kirjaviisi ning uuemate väljenduslaadide põrkumisele ja kooselule.
Õppeaine läbinud üliõpilane oskab ära tunda modernistlikule proosakirjandusele omistatavaid iseloomulikke jooni ning suhestada neid kirjanduse traditsiooniliste võtetega. Samuti oskab üliõpilane arutleda kirjanduse kommertslike ning vormitehniliselt uuenduslike eripärade üle.
