PALKEHITUSE PRAKTIKA
Harjutades kinnistatakse aine Palkehituse alused ja Palkehituse põhikursus materjal. Üliõpilane peab tööperioodil praktikapäevikut vastavalt RE praktikajuhendis (https://www.is.ut.ee/pls/ois_sso/tere.tulemast?viit=2120006) määratletud korrale ning esitab iga praktika järgu kohta korrakohase kirjaliku praktikaaruande.
Praktikal kinnistab üliõpilane teadmised palkehitustehnikast ning loob valdkonnaga vahetu kogemusliku suhte. Praktika läbimise järel on üliõpilane omandanud adekvaatse ettekujutuse tootlikkusest, materjali- ja töömahtudest ning kvaliteedist käsitöises palkehituses ning on moraalselt ja tehniliselt küps praktikaks kutselises palkehitusebrigaadis.
Praktika edukalt läbinud üliõpilane oskab
-	inventeerida ehituspalke;
-	koostada ja vormistada palgitabelit, töödelda tabeli andmeid tabelarvutusprogrammis;
-	kasutada palgitabelit töökohal;
-	arvutada ja palgitabeli abil välja valida sobivad alus- ja poolpalgid;
-	lõigata välja alumised täis- ja poolpalgid;
-	kontrollida aluse või vundamendi tasapinnalisust;
-	paigaldada plaanikohaselt esimest palgirida;
-	kontrollida palkkehandi ristmõõte;
-	arvutada järgmise palgi sobivaid mõõte ja valida palgitabeli abil sobivat palki;
-	määrata palgi õiget ladva-tüve suunda vastavalt asukohale nurgamustris;
-	määrata sirkli kalibreeringut musta tapi tarvis;
-	lõigata välja musta tappi vastavalt tapi tüübile;
-	määrata loodsirkli kalibreeringut lõpliku märkimise tarvis;
-	justeerida loodsirklit;
-	märkida vara ja tappi enamlevinud tapiliikide puhul;
-	palgi töötlemiseks vajalikud töövahendeid komplekteerida ja ette valmistada;
-	palgi töötlemiseks töökohta ette valmistada ning asetada palki ergonoomilisse ja ohutusse töötlemisasendisse;
-	kasutada palgi töötlemisel tarvitatavaid rakiseid ning ise lihtsamaid rakiseid valmistada;
-	valida töövahendeid vastavalt sooritatavale operatsioonile;
-	lõigata välja tappi ja vara õiges tehnoloogilises järjekorras;
-	viimistleda tappi ja vara;
-	viimistleda vara ja tappi käsitööriistadega;
-	asetada töödeldud palki seinale, iseseisvalt tuvastada ja parandada vigu;
-	dimensioneerida ja valmistada salapulki;
-	määrata iseseisvalt salapulkade sobivat asukohta;
-	puurida salapulkade avasid ja paigaldada salapulki;
-	siluda, viimistleda ja puhastada valmis palgipindu;
-	hooldada palkehituses kasutatavaid töövahendeid;
-	korraldada nõuetekohaselt oma töökohta;
-	töötada ennast ja keskkonda säästvalt.
