Kursusel käsitletakse tõlkimise tähtsust rahvuslike ja kultuuriliste kuvandite ülekandmisel.
Kursuse eesmärk on näidata tõlkimise rolli rahvusliku või kultuurilise kuvandi (taotluslikul või mittetaotluslikul) muutmisel. Analüüsitakse ja käsitletakse erinevaid kuvanditüüpe (auto-, hetero-, metakuvand). Kriitiliselt vaadeldakse tõlketeaduse ja imagoloogia sisulisi ja metodoloogilisi seoseid. Üliõpilased esitavad ja analüüsivad tõlkes leitud rahvuslike ja kultuuriliste kuvandite näiteid.
Õppeaine läbinud õppija:
Kursuse läbinud üliõpilane
- määratleb, mis on imagoloogia ja kirjeldab selle ühisosa tõlketeadusega;
- eristab erinevaid kuvanditüüpe ja selgitab tõlgitud kuvandite eripära;
- selgitab, kuidas tuleb sellise materjaliga metodoloogiliselt toimida;
- esitab ja analüüsib isiklikke näiteid.
