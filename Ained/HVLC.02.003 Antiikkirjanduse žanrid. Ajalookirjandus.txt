Kursusel antakse ülevaade Kreeka ja/või Rooma ajalooproosast (valikuliselt Herodotos, Thukydides, Caesar, Tacitus), käsitletakse ajalookirjanduse eripärasid stilistilisel tasandil ning võrdluses teiste antiikkirjanduse žanritega. Loetakse, tõlgitakse ja analüüsitakse vähemalt ühe antiikajaloolase teksti. Kursuse jooksul esitatakse digiressursse kasutades korrektselt vormistatud tõlkekatkend valitud autori tekstist, kus üliõpilane rakendab kõiki vanakreeka või ladina keeles omandatud teadmisi ja arendab loovust ning interpreteerimisoskust, leiab abiks sobilikke internetiressursse ja/või sekundaarkirjandust.
Kursuse üldeesmärgiks on anda ülevaade Kreeka ja Rooma ajalooproosast ning biograafiast valitud autorite näitel.
Kursus arendab kreeka ja ladina keele oskust, süvendab teadmisi kirjandusest. Kursuse läbinud üliõpilane:
tunneb ajalooproosale ja biograafilisele kirjandusele iseloomulike keeleliste ja stilistilisi jooni ja loetud tekstide ajaloolist tausta; 
tunneb ära erinevaid dialektivorme, 
analüüsib loetud teoste autorite lauseehitust ja väljendusviisi.
Iseseisva tõlketöö tegemisel rakendab nii seniõpitud keelelisi ja stilistilisi teadmisi kui arendab oma loovust.
