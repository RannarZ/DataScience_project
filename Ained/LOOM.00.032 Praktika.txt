Üliõpilased läbivad praktika töökohal või laboris või õppeassistendina mõne õppeaine juures, kus töötamiseks on vajalikud õpitaval erialal omandatud teadmised ja oskused. Ülikoolipoolse juhendajaga analüüsitakse praktikal lahendatud probleemsituatsioone ning antakse hinnang üliõpilase poolt leitud lahendusstrateegiatele; analüüsitakse õpi -ja karjäärivõimalusi selles valdkonnas ning sellest lähtuvalt tehakse edasisi valikuid.
Aine eesmärk on pakkuda tudengile võimalust omandada praktilise erialase töö kogemust (1) ettevõttes;  (2) õppeainete assistendina; (3) erinevates Tartu Ülikooli laborites. Üliõpilane saab praktikal olles ülevaate oma teadmiste vastavusest ja taseme sobivusest, tulevase karjääri võimalustest sel alal ja edasise enesearengu vajadustest.
Aine läbinud üliõpilane: (1) oskab leida ettevõtte/labori praktilise erialase töö kogemuse saamiseks valitud erialases valdkonnas või õppeaine, mille juures õppeassistendina töötada; (2) oskab planeerida oma praktikat ja mõtestada, mida soovib praktika kaudu õppida; (3) omandab praktilise töö kogemuse väljaspool akadeemilist keskkonda valitud eriala valdkonnas või omandab meeskonnatöö tegemise oskused õppeassistendina; (4) oskab töötada meeskonnas; (5) oskab kohaneda igapäevase töörutiiniga; (6) omab ülevaadet konkreetsest asutusest/ettevõttest, selle töökeskkonnast ja karjäärivõimalustest selles asutuses, (7) anda ülevaadet oma rollist antud asutuses: ülevaade probleemist, praktika eesmärgid, praktikandi spetsiifilised ülesanded, töötulemused; (8) oskab analüüsida, mida saab tudeng praktikal õpitust tulevikus enda karjääriteel/tööelus rakendada; (9) teeb praktika kogemuse kaudu teadlikke karjäärivalikuid (lõputöö teema valik, edasised õpingud, töö valik) ja astub konkreetseid samme selle suunas; (10) oskab teha perioodilisi enesereflektsioone praktika ja karjääriplaanide kohta.
