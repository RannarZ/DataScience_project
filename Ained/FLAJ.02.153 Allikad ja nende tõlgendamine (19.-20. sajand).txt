Seminaris käsitletakse erinevaid teadustöös kasutatavaid allikaid ning nende tõlgendamise võimalusi, et aidata tekste tõhusamalt analüüsida. Tegu on praktilis-teoreetilise kursusega, kus analüüsitakse teoreetilist kirjandust mis seotakse konkreetsete allikatekstidega ning oma uurimisteemaga. Valitud allikate põhjal õpitakse tundma teksti autorit, koostajat, teksti loomet mõjutanud tegureid, ajastule omaseid ühiskondlikke peegeldusi tekstides jm aspekte, mis mõjutavad hinnangute andmist ja järelduste tegemist.
Kursus keskendub erinevate allikaliikide tundmaõppimisele, tutvustab ja õpetab kasutama allikate tõlgendamisvõimalusi, erinevaid lähenemisnurki ning arendab  teemakohase teadusdiskussiooni oskusi.
Üliõpilane valdab ajaloolase uurimistöös vajalikke teadmisi ning oskusi, suudab rakendada erinevaid uurimismeetodeid ja neid kriitiliselt hinnata, oskab diskuteerida nii oma uurimisteema raames kui laiemalt ajalooallikate spetsiifikat, nende tõlgendamist käsitleval arutelul.
