Kursus annab ülevaate Eesti keskaegsest arhitektuurist ja kunstiteostest, käsitledes olulisemaid säilinud mälestisi. Lähemalt vaadatakse nii sakraalhoonete näiteid (kirik, klooster) kui profaanhooneid (linnus, linnaelamu, raekoda), liikudes ajas varaseimatest ilmingutest 13. sajandist hiliskeskaegsete objektideni 15. sajandist. Omaette teema moodustab arhitektuuriga seotud raidplastika. Keskaegsete kunstiteoste puhul  keskendutakse kirikute keskaegsele sisustusele, vaadeldes lähemalt säilinud altariretaableid, puuskulptuure, seinamaalinguid ning altaririistu. Meistritest võetakse teravama tähelepanu alla Bernt Notke ja Hermen Rode ning võrreldakse Põhja-Saksa ning Madalmaade traditsioone hiliskeskaegsete altariretaablite näitel. Antakse ülevaade teoste kunstilisest ja ajaloolisest kontekstis ning uurimise meetoditest ja uuematest uurimissuundadest.Tutvutakse asjakohaste andmebaasidega.
Kursus annab ülevaate Eesti keskaegse kunsti ja arhitektuuri olulisematest objektidest ja mälestistest nende ajaloolises ja kunstiajaloolises kontekstis.
Kursuse läbinud üliõpilane:
- teab olulisemaid keskaegseid arhitektuuriobjekte ja kunstiteoseid Eestis;
- suudab an- alüüsida keskaegseid mälestisi Eestis nende ajaloolises ja kunstiajaloolises kontekstis;
- oskab leida infot Eesti keskaegsete objektide ja teoste kohta; 
- omab ülevaadet keskaegsete kunstiteoste uurimisega seotud küsimustest ning meetoditest.
