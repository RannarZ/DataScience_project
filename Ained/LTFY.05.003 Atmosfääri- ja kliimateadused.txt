Kursus tutvustab atmosfääris ning kogu kliimasüsteemis aset leidvaid põhilisi füüsikalisi ning keemilisi protsesse ja nende protsesside omavahelisi seoseid, nende kirjeldamiseks kasutatavat matemaatilist aparaati ning nende mõõtmiseks kasutatavaid meetodeid.
Anda ülevaade meie elukeskkonnas, atmosfääris, toimuvate füüsikaliste ja keemiliste protsesside selgitus koos matemaatilise kirjeldusega. Näidata kliimasüsteemisiseseid  seoseid ning dünaamilisust.
Pärast kursuse läbimist üliõpilane 
1) omab ülevaadet atmosfääri tähtsamatest keemilistest reaktsioonidest, keemilisest koostisest ning selle mõõtmismeetoditest; 
2) omab kvantitatiivset arusaama atmosfääri struktuuri, koostist ja dünaamikat kirjeldavate suuruste seostest ning suudab neid arvutada lihtsaid valemeid kasutades; 
3) suudab selgitada globaalset energiabilanssi; 
4) selgitab kliimasüsteemi tagasisidemeid ning sisemise muutlikkuse mehhanisme; 
5) oskab arutleda kliimamuutuse põhjuste, sh inimtegevuse kliimamõjude üle.
