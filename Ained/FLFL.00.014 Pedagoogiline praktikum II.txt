Ainekursus aitab üliõpilastel integreerida valdkonna- ja ainedidaktika mooduli õppeainetes omandatud teadmisi ja oskusi ning valmistab neid ette koolipraktikaks. Analüüsitakse õppetundide videosalvestusi õpetaja ja õpilaste vaatekohast, arutatakse õppetunni ülesehituse põhimõtteid ja erinevaid võimalusi. Iga üliõpilane valmistab ette ja viib läbi ühe 20-25 minutit kestva minitunni, millele järgneb selle analüüs. Minitunnid salvestatakse ja üliõpilased kirjutavad salvestise põhjal eneseanalüüsi.
Õppeaine eesmärgiks on toetada üliõpilase kujunemist õpetajaks, luues minitunni ettevalmistamise, läbiviimise ja analüüsimise kaudu võimalused valdkonna- ja ainedidaktika mooduli õppeainetes omandatud teadmiste ja oskuste rakendamiseks ja süvendamiseks.
Kursuse lõppedes üliõpilane
- teab erinevaid õppetunni ülesehituse võimalusi,
- kasutab valdkonna- ja ainedidaktika ainetes omandatud teadmisi ja oskusi õppetunni kavandamisel, läbiviimisel ja analüüsimisel,
- loob tunnis konstruktiivse ja õppijaid toetava õhkkonna, 
- analüüsib enda ja teiste antud tunde lähtudes õpperühma vajadustest.
