Praktika alguses püstitab üliõpilane endale individuaalsed õpieesmärgid ja -ülesanded ning kooskõlastab need aine vastutava õppejõuga. Selle õppeaine raames tuleb leida viis(e), kuidas oma õpitud teadmisi ja oskusi rakendada eriala populariseerimiseks. Võimalus on kirjutada ja avaldada mõne erialase nähtusega seonduv artikkel ning avaldada see meedias või instituudi kodulehel, teha erialane töötuba ning viia läbi koolikülastusi, luua eriala tutvustavaid (reklaam)videosid, panustada eriala sisseastumiskampaania loomisse, viia läbi või aidata korraldada erialane näitus, seminar, konverents vms üritus jne. Täpsemate võimaluste kohta saab infot aine õppejõult.


Praktika jooksul täidab üliõpilane praktikapäevikut. Praktika lõpus esitatakse eneseanalüüsi sisaldav aruanne, praktikapäevik.
Praktika eesmärgiks on rakendada õpingute käigus omandatud teoreetilisi ja praktilisi teadmisi oma peaerialalt. Praktika käigus õpitakse seostama senini omandatud oskusi, et populariseerida oma eriala vabalt valitud viisil eesmärgiga mõtestada ja avastada eriala väljundeid, sealhulgas arendada isiklikke eriala-ülesed ehk nn ülekantavaid oskusi (eesmärgi püstitamine, ajajuhtimine, suhtlemisoskus, initsiatiivikus, kohanemisvõime jms).
Praktika sisaldab individuaalset eesmärgipüstitust ja enesereflektsiooni.
Õppeaine läbinud õppija:
oskab loovalt leida eriala väljundeid;
oskab rakendada õpitavalt erialalt saadud teadmisi iseseisva (mini)projekti elluviimiseks;
rakendab erialaseid ja ülekantavaid oskuseid;
on omandanud oma tegevuse eesmärgistamise ning aru andmise oskuse;
on omandanud eneseanalüüsi oskusi.
