Aines antakse ülevaade enamlevinud psühhiaatrilistest häiretest täiskasvanud elanikkonna seas, arutletakse võimalike probleemide ja eripärade üle psüühikahäirega patsiendi füsioterapeutilises käsitluses ning õpitakse rakendama erinevaid teraapiavõtteid psüühikahäirega patsientide ravis.
Ainekursuse õpetamise eesmärgiks on anda teadmised ja praktilised oskused töötamaks füsioteraapia valdkonnas psühhiaatriliste häiretega patsientidega.
Üliõpilane:
- oskab ära tunda psühhiaatriliste häiretega patsiendi ja temaga suhelda;
- teab võimalikke takistavaid tegureid teraapiaprotsessi läbiviimisel psühhiaatriliste haigete puhul ning oskab leida lahendusi;
- teab enamlevinud psühhiaatrilisi häireid täiskasvanutel ja nende peamisi sümptomeid;
- rakendab erinevaid teraapiavõtteid tegelemaks psühhiaatriliste häiretega patsientidega.
