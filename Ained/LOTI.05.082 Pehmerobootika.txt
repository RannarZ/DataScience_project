Kursus annab ülevaate pehmerobootikast kui teadusvaldkonnast, olulistest tehnoloogiatest ning seostest loodusega bioinspireeritud disaini näol.
Üliõpilased omandavad oskuse tuvastada praktilisi olukordi, mis on efektiivselt lahenduvad moodsa bioinspireeritud pehmerobootikatehnoloogia vahenditega
Pärast aine läbimist oskab õliõpilane:
1.	Defineerida pehmerobootika rakendusvälja;
2.	Seletada pehmerobootika seost robootika, keemia ja bioloogiaga;
3.	Seletada pehmerobootika võtmemõisteid, kasutades sobivaid näiteid;
4.	Loetleda, seletada ja võrrelda levinud pehmerobootikatehnoloogiaid;
5.	Lugeda kriitiliselt ja analüüsida pehmerobootika-alast teadusteksti;
6.	Loetleda pehmerobootika eeliseid, kasutades sobivaid näiteid;
7.	Seletada bioinspireeritud disaini eeliseid, kasutades sobivaid näiteid;
8.	Identifitseerida pehmerobootika jaoks tähenduslikke elemente looduses ning formuleerida vastavaid printsiipe robootikakeeles;
9.	Rakendada pehme (bioinspireeritud) robootika põhimõtteid originaalses praktilises disainis.
