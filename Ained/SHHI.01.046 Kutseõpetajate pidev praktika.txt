Aine käigus on üliõpilane praktikal kutsehariduskoolis või sarnases organisatsioonis. Praktikategevused on peamiselt seotud dokumendianalüüsi, vaatluste ja osalemisega praktikaorganisastiooni tegevustes. Ülesanded on täpsemalt kirjeldatud  praktikakavas.
Praktika eesmärgid on seotud kutseõpetaja tase VI kutsestandardi kompetentsi "Kutseõppe maine kujundamine" järgmiste tegevusnäitajatega:

1) avalikkuse teavitamiseks korraldab meeskonnas eriala ja kutset tutvustavaid üritusi (koolisisesed kutsevõistlused, õpitoad jne); levitab teavet oma kutseala kutseõppe võimaluste kohta; populariseerib oma eriala ja kutseharidust, tutvustades oma eriala esinemiste, artiklite, messidel osalemiste kaudu jne;

2) osaleb organisatsiooni kultuuri kujundamise protsessis, kandes organisatsiooni väärtusi ja andes neid edasi õppijatele ning koostööpartneritele; teeb konstruktiivseid ettepanekuid organisatsiooni kultuuri arendamiseks.
Praktika läbimise järel üliõpilane:
- analüüsib haridusasutuse organisatsioonikultuuri ja seostab haridusasutuse põhiväärtusi arengueesmärkidega:
- leiab võimalusi kutseõppe ja konkreetse haridusasutuse ning oma eriala positiivse maine kujundamiseks;
