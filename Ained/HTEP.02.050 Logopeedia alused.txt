Logopeedia kui rakendusteadus: aine, objekt, meetodid. Logopeedilise töö põhimõtted. Kõnepuuete märkamine ja logopeedilise hindamise põhimõtted. Logopeedi roll HEV-laste abistamisel. Ülevaade kõnepuuetest lastel ja täiskasvanutel. Alakõnega laste kõne arengu toetamine.
Kursuse eesmärgiks on anda esmane ülevaade logopeediast kui teadusest, logopeedi tööst ning tutvustada enamlevinud kõnepuudeid lastel ja täiskasvanutel.
Üliõpilane tunneb logopeedia kui teaduse eesmärke ja logopeedilise töö põhimõtteid. Üliõpilane mõistab logopeedi rolli erivajadustega inimeste abistamisel. Üliõpilane oskab märgata kõnepuuetega lapsi ja täiskasvanuid ja tunneb kommunikatsiooni toetamise põhimõtteid.
