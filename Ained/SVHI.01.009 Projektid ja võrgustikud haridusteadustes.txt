Eesti ja Euroopa Liidu teadus- ja arenduspoliitikat kujundavad dokumendid ning teadus- ja arendustöö rahastamise võimalused, üldised põhimõtted teadus- ja arendusprojektide koostamiseks, läbiviimiseks ja hindamiseks ning ülevaade haridusteadlasi ühendavatest võrgustikest ja konverentsidest. Kuni ~3-liikmelistes meeskondades teadus- või arendusprojekti taotluse koostamine. Vastastikune projektitaotluste analüüs ja hindamine. Teadus- ja arendusprojekti juhtimise ja administreerimise põhitõed ning põhimõtteid projektis osalemiseks.
Kujundada ülevaade teadus- ja arendusprojektide taotlemise ning teadlaste võrgustikes osalemise võimalustest Eestis ja Euroopa Liidus ning omandada üldised põhimõtted teadusprojektide koostamiseks, läbiviimiseks ja hindamiseks, teadusorganisatsioonide tegevuses osalemiseks ja konverentside korraldamiseks.
Kursuse läbinud doktorant:
-	teab olulisemaid võimalusi Eestis ja Euroopa Liidus teadus- ja arendusprojektidele ning võrgustikes osalemist toetavatele tegevustele rahastuse hankimiseks;
-	oskab projektitaotlusi koostada ja hinnata, tuginedes rahastaja nõuetele ning Eesti ja Euroopa Liidu teaduspoliitikat kujundavatele dokumentidele;
-	teab projektijuhtimise ja teadusprojektide administreerimise ning konverentside korraldamise põhitõdesid ning põhimõtteid teadusprojektis osalemiseks;
-	omab ülevaadet haridusteadlaste võrgustikest ja nendes osalemise võimalustest.
