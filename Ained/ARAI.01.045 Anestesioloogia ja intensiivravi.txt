Kursuse põhitähelepanu on pööratud kirurgilisele haigele. Tutvustatakse anesteesia põhilisi meetodeid. Üliõpilased saavad ülevaate haige ettevalmistusest, haige käsitlemist pärast anesteesiat, õpivad käsitlema hingamisteid. Omandatakse põhiteadmised ja oskused infusioonravi läbiviimiseks ning šokiseisundite diagnoosimiseks ja raviks, samuti ravipõhimõtted elustamiseks kliinilisest surmast. Praktilised oskused: vabade hingamisteede tagamine, esmased elustamisvõtted.
Õpetada anesteesia, pre- ja postoperatiivse ravi ning kriitilises seisundis haige ravi põhimõtteid.
Kursuse edukalt läbinud üliõpilane teab peamisi anesteesia meetodeid ja tüsistusi, oskab patsienti nõustada anesteesia eelselt, oskab vabade hingamisteede tagamiseks vajalikke võtteid, suudab rakendada taaselustamisvõtteid, tunneb infusioonravi näidustusi ning praktilist läbiviimist, oskab korraldada kirurgilise haige postoperatiivse perioodi juhtimist. Üliõpilane oskab diagnoosida šokiseisundit ning tunneb selle ravipõhimõtteid.
