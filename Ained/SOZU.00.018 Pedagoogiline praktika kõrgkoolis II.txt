Ainet võib läbida kolmel viisil:
a) Konkreetset, reeglina bakalaureusetaseme ainet andva õppejõu assistendina. Töödeks on seminaride läbiviimine, kodutööde parandamine ja tagasisidestamine jt tegevused aineõppejõu juhendamisel.
b) Bakalaureusetööde retsenseerimine
c) Iseseisva loengute või seminaride tsükli ettevalmistamine ja läbiviimine koos vastava õppematerjali ettevalmistamisega eelneval kokkuleppel programmijuhiga
Ainekursuse eesmärk on anda teadmisi ja kogemusi kõrgkoolipedagoogika alal. Rakendada didaktilises kontekstis teadusliku uurimistöö või konkreetse õppeaine raames omandatud teadmisi ja oskusi. Harjutada õppetekstide koostamise, uurimislike tekstide analüüsi, argumenteerimise ja aktiivse kuulamise oskusi.
Ainekursuse edukal läbimisel tunneb magistrant / doktorant kõrgkoolis õpetamise spetsiifikat. Magistrant suudab pidada akadeemilist loengut ja viia läbi seminari, oskab hinnata üliõpilaste iseseisvat tööd. Doktorant oskab ette valmistada ja läbi viia loengukursust või selle osa.
