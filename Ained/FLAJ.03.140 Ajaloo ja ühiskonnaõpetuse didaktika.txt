Ülevaade ajaloo ja ühiskonnaõpetuse didaktikast, praktilised oskused selle rakendamiseks tunnis vastavalt riiklikule õppekavale ja PISA uuringutest tulenevatele soovitustele.
Õppeainel on kolm üldeesmärki, mille saavutamine on kavandatud koos pedagoogika alusmooduli ja pedagoogilise praktikaga, need on kujundada:
1)	pädevus põhikooli ja gümnaasiumi ajaloo- ja ühiskonnaõpetuse tunni eesmärgistamiseks;
2)	oskused vajalike metoodiliste materjalide ja metoodika valikuks;
3)	metoodilised ja sotsiaalsed oskused nende ainete õpetamiseks ainespetsiifikast lähtudes.
1)	omandab pädevuse tunda ja osata kasutada riiklikku õppekava ja muud vajalikku seadusandlust ning ajaloo ja ühiskonnaõpetuse alast metoodilist kirjandust;
2)	omandab pädevuse tunda ja osata kasutada ajaloolise mõtlemise meetodeid: allikate liigitamise, analüüsi, tõlgendamise oskused; majandus-, kultuuri- ja poliitikateemade käsitlemise oskused; õpikute analüüsi ja õpetöös kasutamise oskused; 
3)	omandab ajaloolise ja ühiskondliku otsustusvõime mõistmise ning kujundamise oskused: otsustusprotsessi analüüs ja vastava argumentatsiooni võrdlus, seoste leidmine majanduse, poliitika ja kultuuri vahel, sündmuste ja arengute analüüs ja reflekteeritult hindamine;
4)	omandab ühiskondliku tegevusvõime kujundamise  oskused: seisukohtade argumenteeritud suuline ja kirjalik esitamine, kultuuriliste ja sotsiaalsete erinevuste arvestamine, erinevate perspektiivide mõistmine, tolerants ja avatus;
5)	omandab pädevuse tunda ja kasutada õppetöös koostöövorme: töö klassiga, partneriga, rühmatöö, projektitöö;
6)	omandab pädevuse ajaloo ja ühiskonnaõpetuse tundi planeerida, tunnikonspekti koostada ja tundi läbi viia, arvestades ka hariduslikke erivajadusi.
