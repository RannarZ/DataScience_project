Kursuse raames tutvustatakse paleontoloogia kui teaduse struktuuri, elu tekke probleeme, antakse ülevaade merelistest ja maismaalistest elualadest ning põhilistest fossiiligruppidest süstemaatilise ülevaate kujul, koos praktilise osaga kivististe kasutamisest geoloogilistel eesmärkidel.
Erialaseks geoloogiliseks tööks vajaliku tasemel teadmiste kujundamine peamiste fossiiligruppide, mereliste ja maismaaliste elualade, evolutsiooni, paleoökoloogia ja biostratigraafia ning paleontoloogiliste anmete analüüsimise põhiliste võtete kohta.
Kursuse lõpetanu ...
* omab professionaalseks geoloogiliseks tööks vajalikul tasemel teadmisi põhiliste kivistisegruppide anatoomiast, levikust ning praktilistest rakendamisvõimalustest geoloogiliste tööde raames erineva vanusega kivimite korreleerimisel;
* oskab praktiliselt eristada põhilisi stratigraafiliselt oluliste kivististe gruppe ning omab üldteadmisi olulisemate rühmade klassifitseerimise põhialustest;
* oskab hinnata kollektsioneeritud kivististe evolutsioonilist ja geoloogilist tähtsust;
* tunneb kivististe stratigraafilise kasutamise üldisi põhimõtteid;
* omab professionaalseks tööks vajalikul tasemel teadmisi biostratigraafiast ja biostratigraafilistest üksustest;
* omab professionaalseks tööks vajalikul tasemel teadmisi paleontoloogilisest proovimisest, laboratoorsetest prepareerimismeetoditest ja paleontoloogilisest eritarkvarast;  
* on suuteline praktikas rakendama eelnimetatud teadmisi ning paleontoloogilise andmeanalüüsi põhimeetodeid.
