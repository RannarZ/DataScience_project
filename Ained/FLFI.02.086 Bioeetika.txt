Kursuse raames keskendutakse valitud teemadele bioeetikast. Vaadeldakse nii traditsioonilisi (abort, eutanaasia, organidoonorlus jt) kui ka tänapäeval terava tähelepanu all olevaid bioeetika küsimusi nagu kunstlik viljastamine, katseklaasilapsed, geneetika jne. Kasutatakse probleemipõhist õpet, mis võimaldab üliõpilastele osaluse kitsamate seminariteemade, -küsimuste ja -plaani sõnastamises ning suurema vastutuse oma õppimise eest.
Kursus tutvustab bioeetika interdistsiplinaarset olemust - lisaks filosoofilisele kirjandusele on kaasatud kriitilist materjali sotsiaal- ja loodusteaduste vallast.
Ülevaate andmine tänapäeval meditsiini ja biotehnoloogia vallas esile tõusnud eetilistest probleemidest.
Õppeaine läbinud õppija:
tunneb bioeetika põhimõisteid ja -teooriaid,
tunneb põhilisi debatte bioeetikas (nii teoreetilisi kui temaatilisi aspekte),
on suuteline analüüsima konkreetseid juhtumeid erinevatest eetikateooriatest lähtuvalt,
oskab kriitiliselt vaadelda ning hinnata bioeetika-alastes debattides ning juhtumiuuringutes kasutatavaid argumente,
on kursis bioeetika erinevate interdistsiplinaarsete aspektidega,
oskab väljendada isiklikke bioeetikat puudutavaid filosoofiliselt argumenteeritud seisukohti nii suuliselt kui kirjalikult.
