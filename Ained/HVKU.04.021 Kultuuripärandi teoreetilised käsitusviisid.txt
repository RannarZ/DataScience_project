1) Kultuuripärandi, vaimse ja materiaalse kultuuripärandi mõisted ja kujunemine, seosed folkloori, pärimuse ja traditsiooni mõistetega; rahvusvahelised organisatsioonid ja raamdokumendid kultuuripärandi väljal. 
2) Pärandiloome protsess ja selle osapooled (sh kogukond); 
3) kultuuripärand kui ressurss. 
4) Kultuuripärandi (loov)rakenduste tüüpilised konfliktsituatsioonid (autentsus, omandiküsimused, autoriõigus, kultuuriline omastamine)
Kursus annab faktilised ja teoreetilised teadmised kultuuripärandi mõiste kujunemisest ja seostest folkloori ning teiste seotud mõistetega, pärandistamise protsessist ning kultuuripärandist kui ressursist, pöörates eraldi tähelepanu kultuuripärandi loovrakendustega kaasnevatele potentsiaalsetele probleemidele ja nende eetilistele lahendustele. Samuti arendab kursus õppijate erialast teoreetilist sõnavara ning oskust oma loome- jm erialast tegevust reflekteerida.
Kursuse läbinud üliõpilane: 1) omab ülevaadet kultuuripärandi mõiste ning materiaalse ja vaimse kultuuripärandi kategooriate kujunemisest ja relevantsetest rahvusvahelisest organisatsioonidest; 2) omab ettekujutust kultuuripärand, folkloori jt seotud mõistete ühisosast ja erinevustest; 3) mõistab pärandistamise protsessi kulgu ning oskab identifitseerida kultuuripärani väljal tegutsevaid osapooli; 4) oskab mõelda kultuuripärandist ühiskondlik-kultuurilise ja majandusliku ressursina; 5) on teadlik kultuuripärandi välja ja kultuuripärandi rakenduste tüüpilistest konfliktsituatsioonidest ning võimalustest probleeme ennetada ja lahendada; 6) oskab reflekteerida ja kriitiliselt hinnata kultuuripärandi loovrakenduste, iseenda ja oma kolleegide erialast tegevust ja selle mõju erinevatel tasanditel.
