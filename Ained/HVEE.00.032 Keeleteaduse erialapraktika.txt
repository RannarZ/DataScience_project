1) Praktika võib läbida ühes jaos ja ühes asutuses. Selleks tuleb registreerida end "Keeleteadusliku erialapraktika" ainesse. Kui soovid praktikat alustada keset semestrit või nt suvel, siis kirjuta praktika õppejõule Ann Siimanile (ann.siiman@ut.ee).
2) Praktika võib teha kogu magistrantuuri vältel mitmes asutuses. Praktikaportfoolioga alustamiseks kirjuta praktika õppejõule Ann Siimanile (ann.siiman@ut.ee). Praktikaainele pole end vaja registreerida, kui plaanid praktika läbimiseks vajaminevad tööd-tegevused pikema aja peale kui üks semester.

Praktikakohtade loendi, praktikapäeviku ja -portfoolio jm leiab "Keeleteaduse erialapraktika" Moodle'i õpijuhendist. Moodle'ile pääsevad kõik ligi, selleks ei pea ainele ega Moodle'isse registreeritud olema.
- arendada keeleteaduse erialaseid ja erialaüleseid teadmisi ning praktilisi oskusi, aga ka ennastjuhtiva õppija ja inimestega seotud oskusi, nt praktikakoha otsimisel
- omandada keeleteaduse erialal praktiline töökogemus väljaspool ülikooli või erandjuhul mõnes selle allasutuses
- suurendada teadllikkust võimalusest kujundada karjääri keeleteaduse erialal ning humanitaarteaduste ja kunstide valdkonnas laiemalt
Üliõpilane
- teab praktika komponente (juhendaja, eelkokkulepe, praktikapäevik või praktikaportfoolio, praktikaaruanne)
- rakendab keeleteaduse eriala teadmisi ja -oskusi töökeskkonnas, arvestades selle erinõudeid
- täidab süsteemselt ja eesmärgipäraselt praktikaülesandeid, oskab oma praktikaaega planeerida
- annab praktikajuhendajatele tagasisidet ning analüüsib ja rakendab juhendajatelt saadud tagasisidet
- analüüsib keeleteadusliku praktika kogemust oma õpingute ja karjäärikujundamise kontekstis ning väärtustab praktikat õppeprotsessi osana
