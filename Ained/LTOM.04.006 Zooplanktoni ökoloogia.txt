Zooplanktoni mõiste. Zooplanktoni tähtsus veeökosüsteemides.
Magevete zooplanktoni koosseis: peamiste zooplanktonirühmade taksonoomia, bioloogia, ökoloogia.
Zooplanktoni koosluste struktuur.
Zooplanktoni koosluste ruumiline ja ajaline levik.
Zooplanktoni populatsioonide dünaamikat tüürivad keskkonnategurid.
*Kliimamuutuste, keskkonna hapestumise ja inimtegevuse mõjud zooplanktoni kooslustele.
*Zooplanktoni koosluste parameetrid kui veekogude troofsusseisundi ja ökoloogilise seisundi indikaatorid.
*Praktiline kursuse osa: zooplanktoni proovide kogumise, töötlemise ja analüüsi meetodid ning tehnikad.
Kursuse eesmärgiks on pakkuda igakülgseid ja ajakohaseid teadmisi zooplanktoni ökoloogiast rõhuasetusega mageveeökosüsteemidel. Tudengid omandavad ülevaate zooplanktoni koosluste koosseisust, struktuurist ja dünaamikast, samuti neid nähtusi kontrollivatest keskkonnateguritest. Kursuse praktilise osa eesmärgiks on tutvustada tudengitele zooplanktoni proovide kogumise ja analüüsi meetodeid ja tehnikaid. Õppeaine hõlbustab arusaamist veeökosüsteemide toimimisest ja keerukusest.
Õppeaine edukal läbimisel tudengid:
On omandanud kaasaegsed teadmised peamiste magevee zooplanktoni rühmade bioloogiast ja ökoloogiast.
Oskavad välja tuua zooplanktoni ja selle erinevate rühmade tähtsuse toiduvõrgustike funktsioneerimises ning on võimelised selgitama karjamaa tüüpi toiduahela, detriitahela ja mikroobse lingu toimimise printsiipe.
On kursis taksoni-põhise ja funktsionaalsetel tunnustel rajaneva lähenemisviisiga zooplanktoni koosluste liigendamisel.
*On võimelised lahti seletama zooplanktoni koosluste ruumilisi ja ajalisi levikumustreid ning neid põhjustavaid keskkonnategureid.
*Oskavad tuua näiteid ja seletada kliimamuutuste ja inimtegevuse mõjudest zooplanktoni kooslustele.
*Oskavad asjatundlikult rakendada zooplanktoni koosluste parameetritel põhinevaid indekseid veekogude troofsusseisundi ja ökoloogilise seisundi hindamiseks.
*On omandanud teadmised ja põhioskused zooplanktoni proovide kogumiseks, töötlemiseks ja analüüsiks. On võimelised identifitseerima magevete zooplanktoni peamisi rühmi ja karakterliike.
