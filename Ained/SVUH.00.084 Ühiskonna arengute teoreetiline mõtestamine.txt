Muuhulgas puutume kokku selliste teemadega nagu sotsiaalsed mehhanismid, analüütiline sotsioloogia, tegevusteooria, ratsionaalse valiku teooria, kollektiivne käitumine, agendi-põhine modelleerimine, süsteemiteooria jne.
Kursuse peamiseks teemaks on, nagu nimi ütleb, ühiskonna arengute teoreetiline mõtestamine. Uurime, mida üldse tähendab millegi teoreetiline mõtestamine ja milliseid võimalusi selleks pakub sotsiaalteooria. Kursuse eesmärk on arendada oskust ühiskonda teoreetiliselt mõtestada, andes selle jaoks ülevaate teoreetilise seletuse põhimõtetest ja erinevatest võimalustest sotsiaalteadustes.
Kursuse edukalt läbinud õppija:
- oskab arutleda kaasaegse maailma ning Eesti ühiskonna probleemide üle, lähtudes olulisematest sotsiaalteooriatest; 
- tunneb antud valdkonna keskseid autoreid ja omab nende ühiskonnakäsitlusest süsteemset ülevaadet; 
- oskab teha teoreetilisi valikuid oma magistritöö jaoks
- saab aru sotsiaalteooria ja -teaduse vajalikkusest.
