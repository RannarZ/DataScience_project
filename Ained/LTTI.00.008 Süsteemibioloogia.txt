Tegemist on sissejuhatava kursusega, eritermineid püütakse vältida, keskendutakse põhiliselt läbiuuritud bioloogiliste süsteemide abil võtmeprintsiipide demonstreerimisele. Kursus pakub integreeritud lähenemist kasutades reaalseid kvantitatiivseid eksperimditulemusi rakusüsteemide ennustuslike mudelite loomisel. Tuuakse palju näiteid rakuliste funktsioonide kujunemisest ja õpetatakse kuidas biokeemiliste süsteemide mehhanismi tasemel mõistmine aitab ennustada rakulisi otsustusprotsesse, haigusolekuid ja ravimimõjusid.
Kursus laob kindla alusmüüri biomolekulaarsete süsteemide üldprintsiipide mõistmiseks. Üliõpilasi õhutatakse mõtlema miks on süsteemid arenenud justnimelt sellisteks nagu me neid näeme. Samuti õpetatakse looma süsteeme kirjeldavaid lihtsustatud mudeleid.
Viimase aja tehnoloogilised arengud on toonud bioloogiasse revoltutsioonilisi muutusi, mida ilmestab suur hulk kogutud genoomi, metaboloomi ja proteoomi andmeid. Uus teadusharu, mida kutsutakse süsteemibioloogiaks püüab lahendada ühte suurimat "pos-genoomse" ajajärgu väljakutset: mõista biomolekulaarsete süsteemide mehhanisme. Kursus pakub ülevaate bioloogiliste süsteemide disainiprintsiipidest ja moodulitest, mis moodustavad biomolakulaarseid signaalivõrgustikke. Kursus pakub lihtsa matemaatilise lähenemistasandi, mille abil saab mõista ja disainida bioloogilisi võrgustikke.
