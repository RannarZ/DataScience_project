Õppeaine loob ettekujutuse "arengu" mõistest seoses organisatsiooni muutmise ja arendamisega. Kujundatakse arusaama, mis viib organisatsiooni muutuste juhtimisest - organisatsiooniarenguni ja edasi organisatsiooninõustamisest - protsessinõustamiseni. Antakse ülevaade muutuste juhtimise eesmärkidest, printsiipidest ja organisatsioonimudelitest. Tutvutakse organisatsioonimudeli olemuselementide, ettevõtte arengu seaduspärasuste ja organisatsioonitüüpidega. Antakse ülevaade organisatsiooniarengu seitsmest baasprotsessist ja nende praktiline kirjeldus. Õpitakse tundma organisatsiooniarengu strateegiaid. Õppeaines õpitakse lahendama grupitöödes praktilisi juhtumeid, mille jooksul õpitakse kasutama  erinevaid diagnostilisi instrumente. Kirjeldatakse ootused tänapäeva juhtidele, arendustöötajatele ja nõustajatele.
Luua terviklik arusaam organisatsiooniliste muudatuste juhtimise kontseptsioonist, printsiipidest ja mudelitest, mis tagavad ettevõtte jätkusuutliku arengu. Anda organisatsiooniliste muudatuste juhtimise valdkonnas teadmisi nendest põhiprotsessidest, mis võimaldavad ühendada teoreetilise käsitluse tänapäeva praktilise olukorra vajaduste ja tulevikusuundumustega.
Kursuse läinud üliõpilane omab laiendatud teadmisi, kuidas juhtida muudatusi, millel oleks jätkusuutlik mõju;
tunneb neid põhiprotsesse, mis võimaldavad muutmis- ja arenguprotsessidega tegelevatel juhtidel läbi viia orgaanilist muutuste juhtimist ettevõttes;
tunneb juhi töövahendid ja tehnikad, mis võimaldavad muudatuste elluviimist süsteemsemalt, teadlikumalt ja kiiremini juhtida;
omab teadmisi kaastöötajate, gruppide ja organisatsiooni süsteemsemaks mõistmiseks.
