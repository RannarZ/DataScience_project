Erialane praktikakursus, mis on mõeldud keemia eriala valinutele erialaste oskuste täiendamiseks ja praktiseerimiseks uurimisgrupi juures või ettevõttes. Käesoleva õppeaine raames läbib tudeng praktika mõnes keemiaga lähedalt seotud töögrupis või ettevõttes. Praktika lõpus esitab tudeng kirjaliku aruande saadud teadmisest koos ülevaatega praktika raames läbi viidud praktilistest töödest. Arvestuse saamiseks esitatakse aruanne oponeeritava suulise ettekandena. Praktika aruannete kaitsmine toimub vähemalt kord semestris Keemia Instituudi direktori poolt määratud komisjoni ees.
Kursuse eesmärgiks on anda üliõpilastele praktiline töökogemus uurimis- või töögrupis või ettevõttes teadustöö ja arendustöö vallas, mis toimub praktika kohaks valitud teaduslaboris, ettevõttes või uurimisasutuses. Tutvutakse asutuste tegevuse põhimõtetega, uurimistöö ja arendustöö korralduse alustega, töö tulemuslikkuse hindamise viisidega. Võetakse osa teadusprojektidest, intellektuaalse omandi loomisest, tutvutakse ettevõtte tegevuse juriidiliste, majanduslike ning tegevuse kvaliteeti tagava süsteemi alustega.
Aine läbinud üliõpilane:
1. on omandanud erialase praktilise töö kogemuse;
2. oskab töötada meeskonnas;
3. oskab kohaneda igapäevase töörutiiniga;
4. omab ülevaadet konkreetsest töögrupist, selle töökeskkonnast, turupotentsiaalist, töögrupi juhtimise praktilistest külgedest ja karjäärivõimalustest üldiselt;
5. teab oma rolli antud töögrupis: ülevaadet probleemist, praktika eesmärgist, praktikandi spetsiifilistest ülesannetest, töötulemustest;
6. oskab analüüsida, mida ülikoolis õpitust on ta praktilisest tegevuses kasutanud, mis on tulnud kasuks ja mida oleks vajalik muuta või kohendada õppeprotsessis;
7. oskab analüüsida, kuidas töögrupis omandatud kogemused ja teadmised on täiendanud tema ülikooliharidust;
8. oskab teha perioodilisi enesereflektsioone, kuidas seatud eesmärgid on täitunud ja oskab seada eesmärke uueks reflektsiooniperioodiks.
