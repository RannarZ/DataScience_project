Programmeerimiskeskkond Scratch. Teised hariduslikud  programmeerimiskeeled. Mobiiliäpi loomine. Erinevatele vanuseastmetele programmeerimise õpetamise iseärasused.
Erinevate võimaluste kasutamine õpilastele antud huvitavate ülesannete lahendamisel (näiteks mängude programmeerimisel).
Scratchi-põhise õppe planeerimine ja läbiviimine huvi- ja koolitundides. Teiste üliõpilastega programmeerimise algõppe teemadel mõtete vahetamine.
Kursuse eesmärgiks on anda osalejatele ülevaade erinevatest hariduslikest programmeerimiskeeltest ja valmistada neid ette nende keelte kasutamiseks õpetamisel erinevates õppeastmetes.
Kursuse läbinud üliõpilane 
*tunneb rõõmu programmeerimisega tegelemisest;
*oskab kasutada programmeerimiskeskkonna Scratch kõiki võimalusi;
*tunneb vähemalt kahe teise haridusliku programmeerimiskeele (nt. Logo, Alice, Kodu Game Lab) põhivõimalusi; 
*oskab kasutada hariduslike programmeerimiskeelte erinevaid võimalusi õpilastele huvitavate ülesannete (näiteks mängude programmeerimise) pakkumiseks; 
*oskab luua lihtsat mobiiliäppi (nt. MIT AppInventoriga);
*oskab planeerida ja läbi viia hariduslike programmeerimiskeelte baasil õpet huvi- ja koolitundides; 
*oskab kasutada ja koostada õppetöös erinevatele vanuseastmetele programmeerimisalaseid koolimaterjale;
*oskab kirjeldada programmeerimisalaseid mänge ja arvutiklassiväliseid programmeerimistegevusi;
*oskab teha esitlusi hariduslike programmeerimiskeelte alaste teaduslike artiklite sisu põhjal;
*on valmis teiste õpetajatega programmeerimise algõppe teemadel mõtteid vahetama.
