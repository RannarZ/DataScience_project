Üliõpilane läbib Erialapraktika aine kahes osas. Esimeses osas (1 EAP) otsib üliõpilane praktikakoha erialases asutuses või ettevõttes ning koostab ja esitab praktika tööplaani. Praktikandi, praktikakoha ning ülikooli vahel sõlmitakse kolmepoolne praktikaleping. Teises osas (5 EAP) üliõpilane töötab minimaalselt 120h valitud praktikakohas, kus ta lahendab koha peal meeskonnas töötades praktilisi ülesandeid. Tudeng peab praktikapäevikut, mille põhjal koostab praktika aruande, mis sisaldab tegevusaruandele lisaks eneseanalüüsi. Pärast praktikat kaitseb üliõpilane komisjoni ees praktikaaruande.
Aine eesmärk on avardada tudengi arusaamist erialaste asutuste või ettevõtete töö sisust ja korraldusest, eelistatavalt piirkondlike, üle-eestiliste või globaalsete jätkusuutlikkuse probleemide ruumilistes lahendustes. Tudeng saab professionaalse ja eetilise töökogemuse, eelistatavalt rahvusvahelises ja paljukultuurilises meeskonnas. Erialapraktika arendab koostöö, aja- ja karjääriplaneerimise, eneseanalüüsi oskust.
Erialapraktika läbinud üliõpilane (õppekava 2576:Geograafia):
1) saab aru erialase asutuse või ettevõtte töö sisust ja korraldusest;
2) tunneb praktikas oma erialal kasutatavaid rakendusi, töövahendeid ja omab ülevaadet vajalikest oskustest;
3) omab erialast kollektiivis (sh rahvusvahelises ja mitmekultuurilises kollektiivis) töötamise ja meeskonnatöö kogemust;
4) oskab analüüsida ja hinnata praktika käigus omandatud teadmisi ja oskuseid ning suudab kaitsta praktikaaruannet komisjoni ees;
5) oskab tulevast karjääri planeerida ja juhtida.
Erialapraktika läbinud üliõpilane (õppekavad 163917:Linnastunud ühiskonna geoinformaatika, ning Geoinformaatika ja kaugseire rakendused keskkonnajuhtimiseks ja modelleerimiseks):
1) mõistab ruumiandmebaaside kasutuse võimalusi praktikas: saab aru andmebaaside tehnilisest ülesehitusest ja praktilistest väärtusest;
2) saab aru ruumiandmetega töötava ettevõtte või asutuse töö sisust ja korraldusest;
3) tunneb praktikas kasutatavaid GIS töövahendeid ja oskab lahendada konkreetseid ruumiandmetega seotud praktilisi ülesandeid;
4) omab erialast kollektiivis (sh rahvusvahelises ja mitmekultuurilises kollektiivis) töötamise ja meeskonnatöö kogemust;
5) oskab analüüsida ja hinnata praktika käigus omandatud teadmisi ja oskuseid ning suudab kaitsta praktikaaruannet komisjoni ees;
6) oskab tulevast karjääri planeerida ja juhtida.
