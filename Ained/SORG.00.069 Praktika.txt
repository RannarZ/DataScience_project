Praktika on valikaine, mille läbimisel on üliõpilasel võimalik saada 3 EAP. Praktika loetakse sooritanuks, kui üliõpilane on teinud erialast tööd riigi keskvalitsuses (ministeeriumid), meediaorganisatsioonides (ajalehtede ja ajakirjade toimetused, telejaamade uudistetoimetused), Riigikogus (komisjonid, fraktsioonid jt.). Lisaks eelnevalt nimetatud institutsioonidele on praktikat võimalik sooritada ka rahvusvahelistes organisatsioonides, suurtes eraorganisatsioonides, kohalikes omavalitsustes, mitteriiklikes organisatsioonides jne. Taolistel juhtudel toimub praktika arvestamise arutelu iga konkreetse juhtumi puhul eraldi. Praktikana arvestatakse ainult erialast tööd.
Praktika eesmärgiks on võimaldada magistrantidel oma erialaseid teadmisi rakendada organisatsioonides ja töökollektiivides.
Aine läbinu:
- tunneb rahvusvaheliste suhete ja/või võrdleva poliitika  häid tavasid Eestis;
- oskab iseseisvalt analüüsida rahvusvaheliste suhete ja/või võrdleva poliitika valdkonda puudutavat informatsiooni, oskab välja tuua vastuolusid ning põhjendada esitatud seisukohti;
- oskab nõuetekohaselt vormistada kirjalikke aruandeid ning kokkuvõtvaid seisukohti suuliselt esitada ja kaitsta.
