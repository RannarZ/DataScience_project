Kursuse käigus liigutakse kommunikatiivsete harjutuste kaudu A2 tasemelt B1 tasemele. Sügissemestril võetakse läbi õpiku esimesed 6 peatükki. Iga teise peatüki järel toimub kontrolltöö.
Grammatikaosas käsitletakse oleviku, tuleviku ja mineviku ajavorme ning artikli kasutamist.
Kursuse eesmärk on arendada lugemis-, kuulamis-, kirjutamis- ja kõnelemisoskust A2-B1 tasemel.
Õppeaine läbinud üliõpilane on omandanud vajaliku sõnavara ja grammatika viisil, mis semestri käigus käsitletud igapäevaelu valdkondades võimaldab rakendada kõiki keelelisi osaoskusi: mõista ja koostada erineva sisuga tekste, vestelda ning aru saada kõnest.
