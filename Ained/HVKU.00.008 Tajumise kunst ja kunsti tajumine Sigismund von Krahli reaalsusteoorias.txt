Õppeaine põhikomponendid on loengud, vestlused  ja erinevas formaadis salvestised. Salvestised on kaudses seoses loengute-vestlustega, seda kas kontekstuaalses, sisulises või tehnilises mõttes. Läbivaks motiiviks on reaalsus ja selle erinev tajumine. Kas reaalsus on reaalne ja kas on olemas mingi universaalne meetod selle tajumiseks? Kontekst, värvid, sagedused ja pausid. Madal ja kõrge kunst. Efektid ja illusioonid.
Anda huvilistele aimu mitmekümne aasta jooksul eesti (teatri)kultuuri oluliselt mõjutanud tegelase elufilosoofiast, motiividest, loometehnikast, kunstiarusaamadest ja käivitavaist allusioonidest. Pakkuda järjekindlamatele võimalust kõike omal nahal proovida.
Kursuse edukalt läbinud üliõpilane mõistab ja mõtestab kunsti tekke ja selle tajumise erinevaid mehhanisme. Suudab vahet teha teatril "kui proosal" ja teatril "kui poeesial". Mõistab selgemalt kunstniku võimalikke eri lähtekohti. Suudab aktsepteerida erinevate reaalsustajude võimalikkust.
