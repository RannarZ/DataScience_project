Kolme semestri jooksul on vaja üliõpilasel teha kolm iseseisvat tööd ning osaleda aktiivselt vähemalt 66% seminaridest, analüüsides kaastudengite töid. 

Seminari esimeses osas (1 EAP) tuleb koostada populaarteaduslik artikkel ühe geograafia osakonnas kaitstud magistritöö põhjal ning analüüsida kaasüliõpilaste töid. Lisaks tuleb osaleda aktiivselt vähemalt 66% seminaridest. Siin ja edaspidi on kuulaja kohustus esitada küsimusi, kommentaare ja soovitusi. 

Seminari teises osas (1 EAP) tuleb esitada oma magistritöö uurimiskava 10-15 min ettekandena, mille kohustuslikud osad on 1. teoreetiline sissejuhatus, 2. eesmärk, 3. andmestik ja 4. metoodika. Lisaks tuleb osaleda aktiivselt vähemalt 66% seminaridest, analüüsides ja tagasisidestades kaasüliõpilaste ettekandeid. 

Seminari kolmandas osas (1 EAP) tuleb esitada põhjalik ettekanne pikkusega 15-20 min oma magistritöö teoreetilisest sissejuhatusest või esitleda andmestikku ja metoodikat. Lisaks tuleb osaleda aktiivselt vähemalt 66% seminaridest, analüüsides ja tagasisidestades kaasüliõpilaste ettekandeid.
Ettevalmistuse andmine iseseisvaks teadustööks
Üliõpilane: 1) oskab koostada populaarteaduslikku artiklit, 2) kavandab ja juhib oma magistritöö käiku, 3) oskab esitleda tegemisel olevat teadustööd, 4) oskab tegemisel olevale teadustööle anda tagasisidet ja 5) evib ülevaadet geograafia osakonna magistritaseme teadusest.
