1. Töökeskkond ja -vahendid. Toor- ja jääkmaterjal;
2. Tööriistaõpetus ja tehnikad. Puidutööriistade üldine hooldus; 
3. Puukäsitöö traditsioonilised ja klassikalised tehnoloogiad;
4. Puiteseme kasutamine, hooldamine, säilitamine, korrastamine ja taaskasutamine.
Õppeaine eesmärk on õpetada tundma peamisi puidu ja puitesemete töötlemise, ühendamise ja korrastamise tehnikaid, nimetama ja eristama tööpõhimõtte alusel olulisemaid traditsioonilisi ja tavalisemaid mootortöövahendeid; anda ülevaade ja esmane kogemus traditsiooniliste puidutööriistade kasutamisest, hooldamisest, teritamisest, säilitamisest ning anda esmane teadmine ja kogemus puutöömaterjali varumise võimalustest.
- teab ja oskab selgitada peamisi puidu ja puitesemete töötlemise, ühendamise ja korrastamise tehnikaid;
- teab ja demonstreerib algtasemel põhiliste mootorita ja mootoriga puutööriistade tööpõhimõtteid ja kasutuskohti, hooldamise, korrastamise ja säilitamise põhimõtteid;
- tunneb puutöömaterjali varumise võimalusi ja omab esmast kogemust nii toore, kuiva saematerjali kui taaskasutuspuidu varumisel, töötlemisel ning ladustamisel
