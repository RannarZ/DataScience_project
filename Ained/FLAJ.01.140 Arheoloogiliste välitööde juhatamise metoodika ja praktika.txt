Kursusel käsitletakse arheoloogiliste välitööde juhatamise metoodikat ja tutvustatakse välitöödele esitatavaid nõudeid ja arheoloogi kohustusi. Üliõpilased osalevad arheoloogiliste välitööde organiseerimises, juhatamisel ja kameraaltöödes.
Kursuse eesmärk on anda teadmised ja praktilised oskused arheoloogiliste välitööde läbiviimiseks.
Pärast kursuse läbimist on üliõpilane võimeline iseseisvalt juhatama arheoloogilisi välitöid; ta tunneb peamisi arheoloogilise luure, muistise kaevamise ja arheoloogilise dokumenteerimise meetodeid ja oskab neid kasutada; ta teab Muinsuskaitseameti nõudeid arheoloogilise loa taotlejale, uurimisprogrammile ja arheoloogilisele aruandele; üliõpilane teab arheoloogilise arhiivi ja fondide nõudeid välitöömaterjalide süstematiseerimisele, arhiveerimisele, artefaktide ja ökofaktide magasineerimisele; ta on teadlik arheoloogia eetikast ja ohutusnõuetest arheoloogilisel välitööl.
