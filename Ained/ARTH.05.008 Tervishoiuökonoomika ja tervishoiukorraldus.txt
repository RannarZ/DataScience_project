Üliõpilased omandavad teadmised tervishoiuökonoomika ja tervishoiukorralduse kasutatavatest meetoditest, rakendusvaldkondadest ning käesoleva aja aktuaalsetest probleemidest. Lisaks tehakse tutvust ettevõtlus- ja turundusalase tegevusega. Aine õpetamisel lähtutakse tulevase hambaravitööga seotud võimalikest esilekerkivatest probleemidest ning pakutakse erinevaid käsitlus- ning lahendusvariante.
Tutvustada tervishoiuökonoomika ja tervishoiukorralduse ning ettevõtluse ja turunduse põhimõisteid ning nende rakendusi hambaravis.
Õppeaine edukalt läbinud üliõpilane peaks:
- tundma tervise- ja tervishoiuökonoomika aine struktuuri ja põhimõisteid; 
- teadma ja oskama praktiliselt kasutada põhiteadmisi majandusliku hindamise meetodite kohta;
- tundma peamisi tervisekorralduslikke põhimõtteid ning oskama kirjeldada tervishoiusüsteemi funktsioone ja eesmärke;
- omama ülevaadet Eesti rahvatervise ja tervishoiu korraldusest ning tundma valdkonda reguleerivat seadusandlust ning regulatsioone;
- teadma ja mõistma ettevõtluse ja turunduse põhimõistete olemust ning kasutusvõimalusi hambaravis.
