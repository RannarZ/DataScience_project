Loengukursus keskendub järgmistele haldusõiguse eriosa olulisematele valdkondadele: avaliku teenistuse õigus, korrakaitseõigus, majandushaldusõigus, välismaalaste õigus, riigihanked ning planeerimis- ja ehitusõigus. Kursuse raames käsitletakse nende õigusvaldkondade teoreetilisi aluseid ning õiguslikku raamistikku.
Haldusõiguse erikursuse loengukursuse eesmärgiks on anda teadmised haldusõiguse olulisematest erivaldkondadest, eelkõige nende õigusdistsipliinide teoreetilistest põhialustest, struktuuridest ning õiguslikust raamistikust. Omandatavad teoreetilised teadmised on eelduseks haldusõiguse eriseminari (OIAO.05.058) kaasuste edukaks lahendamiseks.
Ainekursuse läbijad:
-	mõistavad haldusõiguse üldosa ja eriosa seoseid ning haldusõiguse eriosa spetsiifikat;
-	oskavad rakendada haldusõiguse üldpõhimõtteid ja norme haldusõiguse eriosa valdkondade õiguslike probleemide lahendamisel;
-	on omandanud teadmised käsitletavate õigusdistsipliinide teoreetilistest põhialustest ning oskavad selgitada ja analüüsida nende valdkondade peamisi teoreetilisi seisukohti ja õiguslikku raamistikku.
