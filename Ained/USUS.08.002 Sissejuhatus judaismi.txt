Aines õpitakse mõistma judaistika kui teadusharu iseloomu ja ajalugu, orienteeruma judaismi ajaloos ja baastekstides, nägema Heebrea Piibli, Mišna ja Talmudi tähtsust judaismi järjepidevuse ning mitmekesisuse tagamisel, leidma ja kasutama abivahendeid ning relevantset kirjandust.
Aine eesmärk on anda ülevaade judaistikast kui teadusharust ning judaismi kui usundi arenguloost.
Pärast kursuse läbimist üliõpilane:
1) oskab piiritleda judaistikat kui teadusharu;
2) tunneb judaistika iseloomu ja ajalugu;
3) tunneb judaismi ajalugu
4) tunneb judaismi baastekste;
5) suudab mõista Heebrea Piibli, Mišna ja Talmudi tähtsust judaismi järjepidevuse ning mitmekesisuse tagamisel;
6) oskab leida ja kasutada abivahendeid ning relevantset kirjandust.
