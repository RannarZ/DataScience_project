Esimeses aine osas antakse ülevaade vene keele morfoloogilisest süsteemist: vaadeldakse vene keele sõnaliike, vormimoodustust, grammatilisi kategooriaid, sõnaliigi funktsioneerimist. Käsitletakse vaieldavaid (lahendamata) küsimusi tänapäeva morfoloogias  (sõnaliikide tüpoloogia, käänete arv, sõnaliikide üleminek jt) ning kaasaegses morfoloogilises süsteemis toimuvaid muutusi. Praktiliste tundide käigus üliõpilased õpivad määrama üksikute vormide ja nende väljendusvahendite grammatilisi tähendusi, tegema sõnavormide morfoloogilist analüüsi, analüüsima tänapäevase vene keele morfoloogilises süsteemis toimuvaid muutusi (analüütilisuse kasv), parandama välisüliõpilaste kõnes esinevaid morfoloogilisi vigu, selgitama nende esinemise põhjuseid. 
Teine aine osa annab ülevaade vene keele süntaktilisest süsteemist: vaadeldab süntaktiliste seoste tüüpe ja vahendeid sõnaühendis, liht- ja liitlauses, vene keele lause tüüpe. Vaadeldakse tänapäevase süntaktikateaduse vaidlusküsimusi (küsimus "sõnaühendi" mõiste piiridest, liht- ja liitlausete klassifitseerimisest jne) ja kaasaegses süntaktilises süsteemis toimuvaid muutusi. Selle kursuse osa raames üliõpilased õpivad tuvastama, valima sõnaühendeid tekstist, tegema sõnaühendi mitmemõõtmelist süntaktilist ning liht- ja  liitlausete analüüsi, analüüsima kaasaegse vene keele süntaktilises süsteemis toimuvaid muutusi, parandama süntaksivigu välisõppurite kõnes, selgitama vigade esinemise põhjuseid.
Anda teoreetiline ülevaade vene keele grammatikast: sõnaliikidest, grammatilistest kategooriatest ja sõnaliigi funktsioneerimisest vene keeles, üleminekust ühelt sõnaliigilt teisele, sõnaühendist, liht- ja liitlausest  jne; käsitleda tänapäevases grammatikas vaieldavaid (lahendamata) küsimusi; kujundada üliõpilastel ettekujutus vene keele tänapäevases morfoloogilises ja süntaktilises süsteemis toimuvatest muutustest. Praktiliste tööde kaudu kujundatakse oskus teha sõnavormi morfoloogilist, sõnaühendi, liht- ja liitlause süntaktilist analüüsi, märgata vene keele tänapäevases morfoloogilises ja  süntaktilises  süsteemis muutusi ning analüüsida neid.
Aine läbinud üliõpilane: 
1) tunneb  morfoloogilist ja  süntaktilist süsteemi ja hindab kriitiliselt erinevaid arvamusi grammatika vaidlusküsimuste suhtes (sõnaliikide tüpoloogia,  käänete arv, sõnaliikide üleminek, küsimus "sõnaühendi" mõiste piiride kohta, liht- ja liitlausete klassifitseerimise kohta jt);
2) oskab teha sõnavormide morfoloogilist analüüsi, analüüsis märkab üleminekut ühelt sõnaliigilt teisele;                                                                        3) teeb sõnaühendite, liht- ja liitlause mitmeaspektilist analüüsi;
4) mõistab tänapäevase vene keele morfoloogilises ja süntaktilises süsteemis toimuvaid muutusi, märkab neid muutusi suulises ja kirjalikus vene keeles ja analüüsib neid; 
5) ennetab ja parandab morfoloogilisi ja süntaktilisi  vigu välisõpilaste kõnes, mõistab vigade tekkimise põhjuseid.
