Üliõpilane tegutseb kahe nädala vältel praktikakoolis, tutvub koolipoolse juhendaja õppe-ja kasvatustööga, täidab erinevaid klassiõpetaja tööga seotud ülesandeid, vaatleb ja analüüsib õppetööd, viib läbi I kooliastmes 10 proovitundi, reflekteerib ja analüüsib enda tegevusi. Kohustuslik on osaleda ava- ja lõpuseminaril. Sooritab Moodle keskkonnas ettenähtud kaks kodutööd.
Õppeaine eesmärgiks on toetada üliõpilase kujunemist I kooliastme õpetajaks, täiendada õppetegevuste refleksiooni- ja analüüsioskust.
Üliõpilane
- tunneb I kooliastmele sobivaid õpetamismeetodeid ja põhimõtteid, rakendab neid  sobilikult õppetöös;
- oskab  enda läbiviidud õppetunde ja muid õppetegevusi analüüsida;
- mõtestab adekvaatselt I kooliastme õpetaja kutsetööga seotuid ülesandeid.
