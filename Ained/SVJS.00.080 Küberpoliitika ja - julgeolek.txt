Tegu on sissejuhatava ainekursusega, mis käsitleb erinevaid küberdomeeni ja -poliitikaga seotud teemasid alates selle haldusest, juhtimisest ja koostööst nii riiklikul kui rahvusvahelisel tasemel.  Käsitletavad teemad hõlmavad erinevaid riiklikke lähenemisi küberpoliitika juhtimisele, küberkuritegevusele, kübersõjapidamisele, küberjulgeolekule, kübernormidele ja rahvusvahelisele koostööle küberruumis.

Aine on praktilise väljundiga ning loenguid annavad oma valdkonda praktiseerivad eksperdid erinevatest avaliku ja erasektori asutustest.
Kursuse eesmärgiks on anda sissejuhatav ülevaade ja raamistik küberdomeeni ja -poliitikaga seotud teemadest ja nendes orienteerumiseks ning arendada arusaama sellest, kuidas toimub küberpoliitika juhtimine ning kuidas küberkaalutlused mõjutavad riiklikku ja rahvusvahelist julgeolekupoliitikat.
Kursuse edukal läbimisel on üliõpilane suuteline:- mõistma küberpoliitika riiklikke ja rahvusvahelisi toimemehhanisme;
	- kirjeldama, kuidas suhestub küberpoliitika julgeolekupoliitikaga;
	- Mõistma tervikliku lähenemisviisi ja sektoriülese koostöö olulisust küberjulgeoleku tagamisel;
	- andma ülevaadet küberkuritegevuse olemusest ning põhilistest trendidest tänapäeva maailmas;
	- Mõistma, kuidas eri riigid suhtuvad rahvusvahelise õiguse kehtimisse küberruumis.
