Süvendab teadmisi helisageduste- ja dünaamikaprotsessorite ning ruumiemulaatorite ja  protsessorite kasutamisest miksimisprotsessis. Käsitletakse erinevaid arvutipõhise kokkumängu tehnikaid ja programme. Teostatakse erineva raskusastme ja mahuga projektide kokkumängud. Omandatakse ja süvendatatske oskusi erinevate miksimisvõtete ja -vahendite kasutamisel nii stereo- kui surroundtehnikas. Õpitakse kasutama erinevaid analoog ja digitaalseid lisasedmeid parima lõpptulemi saavutamiseks.
*	Süvendada teadmisi ja oskusi helisalvestuse valmimisprotsessi ühe olulisima osa - miksimise - teostamisel
*	Õpetada praktikas kasutama erinevaid miksimiseks vajalikke vahendeid ja tehnikaid
*	Anda teadmised ja oskused stereo- ja surroundmiksmise eripäradest ning läbiviimiseks
*	Õpetada kunstiliselt ja tehniliselt läbi viima erinevate muusikastiilide suuremahulisi kokkumänge
*	Mõistab ja oskab selgitada miksimise olulisust ja tähtsust helisalvestuse valmimise protsessis
*	Oskab teostada nii tehniliselt kui kunstiliselt erinevate muusikastiilide eripära arvestavad kokkumängud
*	Oskab kasutada kokkumängude teostamiseks kaasaegseid tehnilisi vahendeid ja lahendusi
*	Tunneb ja oskab kasutada erinevaid kokkumängutehnikaid ja meetodeid
*	Tunneb stereo- ja surround kokkumängu võimalusi ja eripära
*	Tunneb käibelolevaid lõpptarbija failiformaate ja -parameetreid ning oskab oma kokkumängud vormistada CD/DVD'l
