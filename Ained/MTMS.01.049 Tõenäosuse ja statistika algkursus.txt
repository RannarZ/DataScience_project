Aine annab algteadmised tõenäosusteooriast ja matemaatilisest statistikast, lisaks sellele on kursuse eesmärgiks tutvuda rakendusstatistikapaketi kasutamisega, praktilise andmetöötluse ja tulemuste tõlgendamisega.
Anda üliõpilastele põhiteadmised tõenäosusteooriast ja matemaatilisest statistikast ning oskus nende rakendamiseks ja interpreteerimiseks lihtsate ülesannete korral.
Aine läbinud üliõpilane:
1. teab tõenäosuse definitsiooni, täenäosuste liitmis- ja korrutamislauset, tingliku tõenäosuse mõistet ning oskab neid lihtsamates ülesannetes rakendada;
2. teab põhilisi juhuslike suuruste jaotusi;
3. on tuttav peamiste statistikamõistetega;
4. tunneb statistiliste hüpoteeside kontrolli põhimõtteid;
5. oskab statistikapaketi abil leida põhilisi valimikarakteristikuid, keskväärtuse usaldusintervalli ning neid interpreteerida.
