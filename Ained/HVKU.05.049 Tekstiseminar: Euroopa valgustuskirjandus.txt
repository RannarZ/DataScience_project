Seminari teema varieerub: keskendutakse ühele konkreetsele kirjandusnähtusele, kas ühele žanrile või, veelgi kitsamalt, ühele tekstile, mida analüüsitakse süvitsi, rakendades erinevaid tekstitõlgendusmeetodeid ja teooriaid. (nt 18. sajandi romaan; Goethe „Faust" euroopa kirjanduses ja tema tähtsus eesti kultuuris; draamakirjandus 18. sajandil). Üliõpilane valib teksti analüüsiks oma vaatenurga, teooria ja sellest tulenevalt meetodi, millele tuginedes ta teksti tõlgendama asub. Seminarides tuleb tal oma valitud teooriat tutvustada ja seda teiste lähenemisnurkade vastu kaitsta.
Kursus on jätkuks loengukursusele Maailmakirjandus III. Kui loengus antakse ülevaade valgustusajastu kunstiteoreetilise mõtte arengust ja kirjanduse arengu üldistest suundumustest, siis seminaris käsitletakse süvendatult üksikuid kirjandusnähtusi, tekste või autoreid erinevate teooriate valguses.
Üliõpilane on võimeline analüüsima 18. sajandi kirjandusteksti, toetudes järjekindlalt valitud teooriale, ning rakendades teooriale vastavat tekstitõlgendusmeetodit.
