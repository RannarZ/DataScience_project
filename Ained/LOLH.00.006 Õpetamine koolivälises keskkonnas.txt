Õppeaine raames tutvutakse erinevate mitteformaalsete õpikeskkondadega ning analüüsitakse nende kaasamise võimalusi õppetöö kaasaegsemaks muutmiseks. Sellest tulenevalt tehakse õppeaine raames koostööd AHHAA teaduskeskusega ning teiste mitteformaalset õpet pakkuvate üksustega.
Õppeaine läbimiseks tuleb külastada kolmveerandit loengutest ja praktikumidest ning
 koostada ühe tunni konspekt mitteformaalses õpikeskkonnas (tööstus, muuseum jne) ja see õppeklassis  läbi viia.
Hinne kujuneb  koostatud tunnikonspekti, tunni läbiviimise ja kaaslaste tundide analüüsi  tulemusena.
Eesmärgid:
1) tutvustada erinevaid mitteformaalseid õpikeskkondi ning nende kasutamise võimalusi õppetöö kaasaegsemaks muutmisel;
2) seostada saadud teoreetilised teadmised pedagoogikast, õppimisest ja õpetamisest tegevustega mitteformaalsetes õpikeskkondades; 
3) omandada esmane kogemuse tööks õpilastega mitteformaalses õpikeskkonnas.
Õpiväljundid:
1) on tutvunud erinevate mitteformaalsete õpikeskkonadega ning oskab nende poolt pakutavaid võimalusi kasutada õppetöö kaasaegsemaks muutmisel;
2) oskab seostada teoreetilisi teadmisi pedagoogikast, õppimisest ja õpetamisest tegevustega mitteformaalses õpikeskkonnas;
3) on omandanud esmased kogemused tööks õpilastega.
