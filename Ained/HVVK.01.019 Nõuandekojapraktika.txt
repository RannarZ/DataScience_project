Võimalikud praktikabaasid on:
Rahvarõiva Nõuandekoda: 
Eesti rahvarõivakoolide  ja Rahvarõiva Nõuandekodade materjalide ülevaatamine,  süstematiseerimine ja puuduvate muuseumiandmete hankimine (muuseumiandmetega võrdlemine ja ühtlustamine, puudujääkide korvamine) ning vormistamine vastavalt juhendaja poolt antud ülesandele. 
ERM-is jt Eesti muuseumides:
Kirjaliku materjali, kartoteekide jms korrastamine, uute jooniste tegemine, andmete sisestamine digitaalsesse andmebaasi, andmete ja piltide kokkuviimine.
Mõne rahvarõivameistri kogu süstematiseerimine (materiaalsed esemed, kirjalikud juhendid, fotokogu jms).
TÜ VKA rahvusliku käsitöö osakond  - siinkohal rääkida kindlasti kuraatoriga läbi, kas on vajadust korrastada uurimustööde kataloogi vms materjale.
Rahvarõivaalase teabe süstematiseerimine andmebaasi vormi või rahvarõiva alase nõustamistegevuse praktiseerimine.
Praktika edukal läbimisel üliõpilane:
- omab ülevaadet olemasolevast rahvarõivaalasest kirjalikust ja ainelisest materjalist;
- oskab rakendada oma vaimseid ja praktilisi pädevusi antud andmete koondamisel,  süstematiseerimisel ja katalogiseerimisel, 
- oskab koostada tööjuhiseid, -jooniseid ja skeeme.
