Kursus tutvustab inglise keele praktilise foneetika põhiküsimusi, IPA sümboleid ja foneemilist transkriptsiooni. Läbi eri õpitegevuste arendavad üliõpilased nii oma teoreetilist arusaamist foneetikast kui ka oskust kasutada ja analüüsida inglise keelele omaseid häälikuid ja hääldusmustreid ja transkribeerida eri tekste.
Kursuse eesmärgiks on tutvustada inglise keele praktilise foneetika põhiküsimusi, IPA sümboleid ja foneemilist transkriptsiooni, võimaldada üliõpilasel harjutada ja lihvida oma hääldust ning analüüsida enda ja kursusekaaslaste häälduse segmentaalseid ja suprasegmentaalseid aspekte kursuse jooksul õpitud teadmistele tuginedes.
Kursuse läbinud üliõpilane:
- oskab analüüsida ingliskeelse kõne segmentaalseid ja suprasegmentaalseid aspekte;
- oskab analüüsida ja hinnata oma häälduse tugevaid ja nõrku külgi;
- analüüsib ja hindab grupitöös oma kaasüliõpilaste häälduse tugevusi ja nõrkusi ning annab konstruktiivset tagasisidet omandatud teadmiste põhjal; 
- on lihvinud oma inglise keele hääldust;
- oskab tekste foneemiliselt transkribeerida.
