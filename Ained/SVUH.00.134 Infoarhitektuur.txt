Kursus annab üliõpilastele teadmised ja arusaama infoarhitektuurist kui arenevast valdkonnast ning tutvustab põhilähenemisi ja -printsiipe informatsiooni organiseerimisel.
Kursuse eesmärgiks on anda ülevaade infoarhitektuuri erinevatest käsitlustest ja kontseptsioonidest ning arusaamadest informatsiooni organiseerimisel. Tekstide lugemise ja diskussioonides osalemise kaudu õpivad tudengid tundma infoarhitektuuri ajalugu, printsiipe, teooriaid ning erinevaid praktilisi lähenemisviise.
Läbinud kursuse, tudengid oskavad:
- sõnastada ja analüüsida infoarhitektuuri printsiipe erinevates infokeskkondades;
- mõista ning kriitiliselt analüüsida info organiseerimise süsteeme (taksonoomiat, jne);
- rakendada infoarhitektuuri printsiipe tegelikes infokeskkondades;
- arutleda infoarhitektuuri mõistes sisalduva ning teiste valdkonna põhimõistete üle;
- luua ja kirjeldada ning teha soovitusi infoarhitektuuri printsiipide rakendamiseks, eriti veebiinfo organiseerimisel.
