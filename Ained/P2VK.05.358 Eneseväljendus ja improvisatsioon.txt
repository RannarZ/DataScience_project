Eneseväljenduse tundides õpib üliõpilane tundma ja teadlikult arendama oma füüsilisi, kõnetehnilisi ja häälelisi väljendusvahendeid ning omandab algteadmised õpilaste eneseväljendusoskuse arendamiseks. Üliõpilane omandab algteadmised tööks sõnalise tekstiga.

Improvisatsiooni tundides õpib üliõpilane tundma ja õpetajatöös kasutama erinevaid füüsilise, häälelise ja tekstilise improvisatsiooni harjutusi nii soolo- kui grupi-improvisatsiooni praktiseerimiseks.
Füüsilise, häälelise ja sõnalise eneseväljendusoskuse arendamine, algteadmiste andmine õpilaste eneseväljendusoskuste parandamiseks. Grupitööoskuste arendamine ja loovuse avamine läbi improvisatsiooni. Algteadmiste andmine improvisatsioonimeetodite kasutamiseks õpetajatöös.
Üliõpilane
- on teadlik füüsilise eneseväljenduse põhialustest ja tunneb oma keha kui psühhofüüsilise terviku toimimist;
- oskab märgata, jälgida ja korrigeerida oma kehakeelt. Oskab lõdvestuda ja kõrvaldada  eneseväljendust pärssivad pinged kehast;
- on teadlik oma füüsilistest väljendusvahenditest ja oskab neid kasutada;
- mõistab seost kehalise ja häälelis-sõnalise eneseväljenduse vahel, oskab keha efektiivseks hääletööks ette valmistada;
- omandab algteadmised hääleaparaadi toimimisest  ja tervishoiust;
- oskab oma häält teadlikult kasutada;
- arendab oma kõnetehnilisi ja häälelisi väljendusvahendeid;
- omandab algteadmised tööks sõnalise tekstiga;
- õpib tundma improvisatsiooni põhialuseid ja peamisi reegleid;
- õpib läbi erinevate improvisatsiooniharjutuste avama õpilaste loovust ja arendama grupi- ja koostööoskusi;
- oskab kõike õpitut ka õpetajana edasi anda.
