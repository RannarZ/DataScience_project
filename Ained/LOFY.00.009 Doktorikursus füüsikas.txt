Doktoritasemele vastavate füüsikaliste üldteadmiste, aga ka doktorandi kitsamale tegevusvaldkonnale vastavate uusimate erialaste teadmiste omandamine erialase kirjanduse (orienteeruv maht 2000 lk või 468 tundi) iseseisva läbitöötamise käigus. Kursus koosneb kolmest osast, igaüks 6 EAP mahus. Esimene neist käsitleb doktoritasemel ülevaadet füüsikast tervikuna. Teine osa käsitleb TÜ Füüsika Instituudi (FI) selle osakonna uurimistemaatikat, kuhu doktorant kuulub. Kolmas osa käsitleb doktorandi konkreetset teaduslikku temaatikat.
Täiendada doktorantide teadmisi kaasaegse füüsika põhiprintsiipide ning füüsikateaduse üldise metodoloogia vallas, anda neile ülevaade oma eriala olulisematest ja uusimatest teadussaavutustest.
Kursuse edukalt läbinud doktorant:
- omab laiapõhjalisi teadmisi ja süsteemset ülevaadet füüsikast;
- omab sügavaid ja ajakohaseid teadmisi oma uurimisvaldkonna kitsamas osas.
