Kursus on mõeldud kosmoseuuringute temaatikast huvitatud üliõpilastele. Kursuse käigus viiakse meeskonnatööna läbi erinevaid kosmosetehnoloogiate või nende rakendustega seotud tegevusi; kursuse tegevus on seotud Eesti Tudengisatellidi projektiga. Kursus on avatud kõigi valdkondade üliõpilastele.
Kursuse sihtideks on
- tõsta eesti tööstuse ja teaduse võimekust kosmosetehnoloogia valdkonnas ettevõtetesse tööleasuvatele spetsialistidele antud valdkonna tutvustamise kaudu;
- kosmoseuuringute ning nende rakenduste, Euroopa Liidu kosmoseprogrammide ja Eesti osalusvõimaluste selgitamine ja populariseerimine.
Kursuse lõpuks on osalejad omandanud lisaks teoreetilistele teadmistele ka praktilise kogemuse
- kosmosemissiooni planeerimisel;
- satelliidi ehitamisel järgides kuupsatelliidi standardit;
- arendusprojektiga seotud PR tegevuses;
- rahastusvõimaluste otsimisel.
