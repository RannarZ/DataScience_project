Spetsialiseerumispraktika jaguneb kolme tegevuslikku ossa ja eneseanalüüsiks ning kirjalikuks aruandluseks. 
1.	Vaatluspraktika: Tutvuda, määrata ja kirjeldada vaatlustulemuste põhjal elamuspedagoogilise sündmuse, - projekti või - organisatsiooni töökorraldust ja tööiseloomu
2.	 Osaluspraktika: praktiseerida seiklustegevusi erinevate sündmuste käigus, osaleda meeskonna liikmena ja vastutada konkreetse töölõigu korraldamise eest
3.	 Korralduspraktika: korraldada mitmepäevane seiklustegevus, osaleda ja vastutada tööprotsessis algusest lõpuni, koordineerida meeskonnaliikmete tööd ja viia läbi refleksioon
Aruandlus ja reflektsioon: analüüsida osalejate, meeskonna ja oma tegevust seikluspraktika raames ning hinnata oma arengut seiklusjuhina
Analüüsida, vormistada aruandlus: esitleda ja kaitsta oma seisukohti.
Kogemuste saamine praktiliste elamuspedagoogiliste tegevustes osalemise ja korraldamise kaudu.
Kursuse läbinud üliõpilane
- valmistab iseseisval ette ja viib läbi ning analüüsib erinevaid tegevus- ja/või aktiivõppel põhinevaid sündmusi;
- osaleb meeskonnakaaslaste poolt korraldatud sündmustel ning suudab neid analüüsida ja hinnata;
- demonstreerib oskust planeerida erinevaid seikluskasvatuslikke tegevusi reaalset keskkonda arvestades;
- on võimeline suunama erinevate noorte sihtrühmade kogemusõppe protsessi seiklustegevuste käigus;
- oskab märgata sündmuste käigus toimuvat ja reageerida vastavalt õpitud teooriatest lähtuvalt;
- oskab analüüsida seiklussündmust, osalejate tegutsemist, meeskonda ja iseennast erinevates situatsioonides;
- oskab tegutseda meeskonnas ja meeskonda juhtida.
