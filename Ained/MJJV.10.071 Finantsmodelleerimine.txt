Arvutipraktikumide põhine kursus käsitleb põhjalikumalt MS Exceli rakendusi rahandusalases modelleerimises tuginedes nii programmi funktsioonidele (peamiselt finantsfunktsioonid) kui ka teistele abirakendustele. Fookuse all on valikulised aspektid, mis nii või teisiti on seotud ettevõtte rahandusega: raha ajaväärtus, finantskavandamine, kapitali allikate kulukuse hindamine, investeerimisprojekti tasuvuse hindamine, ressursside optimeerimine. Teadmiste ning oskuste omandamine ning kinnistamine toimub läbi ülesannete lahendamise.
Aine eesmärgiks on anda ülevaade MS Exceli baasvõimalustest finantsmudelite koostamisel ning -situatsioonide lahendamisel lähtuvalt ettevõtte rahanduse probleemistikust
Pärast kursuse läbimist omab üliõpilane ettekujutust MS Exceli rakendusvõimalustest ettevõtte rahanduse põhise modelleerimise valdkonnas, tunneb MS Exceli tähtsamaid finantsfunktsioone ning nende rakendusjuhtumeid; oskab koostada lihtsamaid finantsmudeleid ning lahendada tüüpilisi rahandusprobleeme, mis seonduvad ettevõtte finantsplaneerimisega, investeerimisprojekti tasuvuse ja riski hindamisega, finantseerimisallika kulukuse määra hindamisega, ressursside optimeerimisega jt.
