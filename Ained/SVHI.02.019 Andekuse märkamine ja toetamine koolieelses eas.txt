Kursus annab ülevaate andekuse ja loovuse kaasaegsetest käsitlustest,  kognitiivsetest ja mittekognitiivsetest eripäradest ning vajadustest.  Käsitletakse  laste annete varase tuvastamise  võimalusi ja viise ning ande arengut soodustava keskkonna omadusi ja komponente. Tutvutakse õppija individuaalsust ja võimeid arvestava õppe kohandamise meetoditega ja tutvustatakse parimaid praktikaid, sh alternatiivsete pedagoogiliste suundade käsitlusi.   Oluline osa on juhtumite põhisel aktiivsel iseseisval ja grupitööl.
Anda algteadmised laste annete varaseks märkamiseks ja oskused nende arengu toetamiseks koolieelses eas.
Üliõpilased
* tunnevad andekuse ja loovuse põhilisi kaasaegseid käsitlusi;
* oskavad märgata varaseid võimalikule andekusele viitavaid kognitiivseid ja mittekognitiivseid tunnuseid ning arengu eripärasid;
* on teadlikud võimalikest vigadest ja väärdiagnoosi ohtudest hinnangute interpreteerimisel; 
* tunnevad õppe diferentseerimise ja individualiseerimise võimalusi ja oskavad neid rakendada.
