Antakse ülevaade märgisüsteemide uurimise ajaloost. Vaadeldakse fundamentaalsete mõistete nagu märk;struktuur;binaarne opositsioon jmt kujunemist antiikajast ja keskajast. Käsitletakse semiootiliste ideede teket filosoofias, psühholoogias, lingvistikas ja loogikas 19. sajandi lõpus ning 20. sajandi alguses. Erinevatele suundadele kaasaegses semiootikas ning kõige olulisemate autorite märgilistel töödel peatutakse pikemalt.
Kursus võimaldab semiootika olemuse mõistmist ning tutvustab semiootika tähtsust kultuurilise jõuna. Annab ülevaate semiootika kujunemisest ning põhimõistetest ja -ideedest kaasates nende arenguloo.
Kursuse läbimise järel üliõpilane:
1) mõistab kaasaegsete semiootika kontseptsioonide ajaloolist kujunemislugu;
2) tunneb semiootika ajaloo põhiprobleeme;
3) näitlikustab semiootika omandamist, kasutades ja rakendades seda visuaalse identiteedi disainimisel;
4) oskab semiootika koolkondi eristada ning tähtsamaid lahknevusi / külgnevusi välja tuua;
5) omandanud kesksed semiootika mõisted;
6) näitab loovat mõtlemist ning ideede arendamist erinevate semiootika kontseptsioonide ja lähenemiste seostamisel.
