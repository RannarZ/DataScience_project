Praktika alguses püstitab üliõpilane endale individuaalsed õpieesmärgid ja -ülesanded. Seejärel leiab endale (vajadusel ülikoolipoolse juhendaja abiga) praktikaasutuse, kelle esindajaga (asutusepoolne juhendaja) lepitakse kokku praktika konkreetsed tööülesanded. Praktika jooksul täidab üliõpilane praktikapäevikut ülikoolipoolse juhendaja poolt soovitud viisil ja sagedusel. Praktika lõpus esitatakse eneseanalüüsi sisaldav aruanne, praktikapäevik ning praktika asutusepoolse juhendaja hinnang.
Praktikal rakendab üliõpilane ajaloo-, arheoloogia ja arhiivindusealaseid erialaseid teoreetilisi teadmisi ja arendab erialaseid praktilisi ning ülekantavaid oskused reaalses tööolukorras. Praktika sisaldab individuaalset eesmärgipüstitust ja enesereflektsiooni.
Praktika võib toimuda näiteks välitöödel; ülikooli-, mälu- ja kultuuriasutustes; ministeeriumides ja nende ametites; saatkondades; eraettevõtetes ja idufirmade; festivalide, sündmuste või konverentside juures.
1. Kirjeldab praktikaasutuse spetsiifikat, struktuuri ja töökorraldust.
2. Rakendab ajaloo-, arheoloogia või arhiivinduse alaseid teoreetilisi teadmisi (nt Eesti- ja üldajaloo olulisemate arengute, isikute ja sündmuste tundmine; erialaste andmebaaside ja seadusandluse tundmine; allikate käsitsemise ja säilitamisega seotud olulisemate põhimõtete tundmine) ja praktilisi oskusi (nt info otsimine, allikakriitika, eri tüüpi allikatega töötamine, andmebaaside käsitsemine) reaalses tööolukorras.
3. Arendab uusi erialaseid ja ülekantavaid oskuseid (nt meekonnatöö, vahendamine, korraldamine, projektijuhtimine, kohanemisvõime, iseseisev mõtlemine ja initsiatiivikus).
4. Hindab oma positsiooni tööturul, kaardistab oma arenguvajadusi ja toimetulekut ajaloo-, arheoloogia ja arhiivinduse erialal töötamiseks
