Ainekursus toetab üliõpilase professionaalset arengut, luues võimalusi seostada valdkonna- ja ainedidaktikaalaseid ülikooliõpinguid pidevalt õpetaja tegevusega õppeasutuses. Ainekursus loob võimaluse analüüsida ja adekvaatselt hinnata oma teadmisi, oskusi ja hoiakuid ning vajadusi enese arendamiseks valdkonna- ja erialaspetsiifiliste kompetentside ja didaktika teemal.
Õppeainel on kaks üldeesmärki, mis saavutatakse koos valdkonna- ja ainedidaktika õppeainete ning pedagoogilise praktikumiga:
1) toetada üliõpilase kujunemist õpetajaks, võimaldades ülikoolis toimuvate aineõpingute ning valdkonna- ja ainedidaktika õpingute pidevat seostamist õpetaja tegevusega õppeasutuses;
2) anda üliõpilasele võimalused täita praktikaülesandeid erinevatel õppeasutuse astmetel, erinevates õppeasutustes ning erinevate hariduslike erivajadustega õppeijatega.
- oskab ette valmistada, läbi viia ja analüüsida ainetundi või õppekasvatustegevust, arvestades õppijate eripära, eelteadmisi, vajadusi ning huve;
- oskab analüüsida oma kogemustele tuginedes enda aine- või valdkonnaalaseid pädevusi, oskusi ja vajadusi ning vastavalt sellele kavandada edasisi tegevusi enese professionaalseks arendamiseks;
- üliõpilane märkab aine- või valdkonnaalaseid hariduslikke erivajadusi ning oskab otsida võimalusi nende lahendamiseks.
