Õppeaines käsitletakse mitmemõõtmelise statistika meetodite kasutamise võimalusi majandus- ja sotsiaalprotsesse iseloomustavate andmete analüüsimisel. Mitmemõõtmelise statistika meetoditest tutvustatakse kursuse raames põhikomponentide analüüsi ja eksploratiivset faktoranalüüsi, kinnitavat faktoranalüüsi, klasteranalüüsi, struktuurset modelleerimist, diskriminantanalüüsi.
Anda teadmised uurimisprobleemide lahendamisel kasutatavate mitmemõõtmelise statistika meetodite kohta. Anda oskused ja kogemused nende meetodite kasutamiseks majandus- ja sotsiaalprotsesse iseloomustavate andmete analüüsimisel, püstitatud uurimisprobleemidele lahenduste leidmisel ning uurimistulemuste sisulisel tõlgendamisel.
Kursuse läbinud üliõpilane teab mitmemõõtmelise statistilise andmeanalüüsi meetodeid ning oskab neid rakendada ja tulemusi tõlgendada; oskab kasutada tarkvarapakette analüüsiülesannete lahendamiseks; oskab leida statistiliseks analüüsiks vajalikke ja sobivaid andmeid; oskab läbi viia parameetrilist ja mitteparameetrilist andmeanalüüsi, tõlgendada analüüsitulemusi ning neid üldistada ja uurimistulemusi esitada.
