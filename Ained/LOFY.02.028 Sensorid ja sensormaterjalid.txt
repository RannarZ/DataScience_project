Loengukursus annab põhiteadmised sensoritest ja neid iseloomustavatest parameetritest. Vaadeldakse tahketel materjalidel põhinevaid elektroonilisi, optilisi ja mikromehhaanilisi sensoreid, muundureid ja sensorsüsteeme. Käsitletakse materjalide funktsionaalseid omadusi, mis võimaldavad neid materjale kasutada sensorite loomisel. Iseloomustatakse uusimaid suundumusi sensorite tehnoloogias.
Kursuse eesmärgiks on anda ülevaade erinevate sensorite tüüpidest, tööprintsiipidest ning nendes kasutatavatest materjalidest.
Ainekursuse lõpetamisel üliõpilased:
1. Teavad erinevate füüsikaliste ja keemiliste sensorite tööpõhimõtteid ja sensoreid iseloomustavaid põhilisi parameetreid.
2. Teavad olulisemaid sensormaterjale ning nende põhiomadusi.
3. Omavad ülevaadet erinevat tüüpi sensorite rakendusvaldkondadest.
4. Oskavad lihtsamate mudelite alusel analüüsida sensorite tundlikkuskarakteristikuid.
