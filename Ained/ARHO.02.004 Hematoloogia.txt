Aine käsitleb erinevaid verehaigusi, nende iseloomulikke sümptomeid ja diagnostikat. Samuti tutvustatakse verehaiguste erinevaid ravi meetodeid (vereloome kasvajad, punavere patoloogia, hüübimishäired, luuüdi häired). Tegemist on osaga õppeainest "Sisehaigused".
Ainekursus õpetab põhiteadmisi verehaigustest, nende sümptomatoloogiast ja diagnostikast ning ravi põhimõtteid. Hematoloogiliste haiguste hulka kuuluvad hematoloogilised kasvajad, hüübimishäired, punavere patoloogiad, omandatud ja pärilikud luuüdi patoloogiad.
Aine läbinud üliõpilane:
1. tunneb haiguste ennetuse, diagnostika ja ravi põhiprintsiipe järgmiste hematoloogiliste haiguste korral: hematoloogilised kasvajad, aneemiad,   hüübimishäired, luuüdi tüvirakkude haigused;
2.oskab konsulteerida patsienti;
    a.	oskab koguda patsiendilt anamneesi;
    b.	oskab läbi viia patsiendi tervisliku seisundi objektiivse uurimise ja leida haiguslikud kõrvalekalded;
3. oskab seada kliiniliste nähtude alusel esmast diagnoosi;
4. oskab koostada raviplaani;
    a.	oskab valida optimaalsed uuringud ning analüüsida nende tulemusi;
    b.	oskab uuringutulemuste alusel formuleerida diagnoosi;
    c.	oskab koostöös patsiendiga seada mõõdetava ravieesmärgi ning kavandada optimaalse ravi selle saavutamiseks.
