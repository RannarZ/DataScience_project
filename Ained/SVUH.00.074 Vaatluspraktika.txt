Praktika raames tutvutakse erinevate asutuse infotöö erinevate aspektidega. Üliõpilastel on võimalik töövarjuna tutvuda konkreetse asutuse infohalduse praktikaga. Praktika lõpus esitatakse praktikaaruanne, milles analüüsitakse eri tüüpi asutuste infotöö spetsiifikat ning reflekteeritakse omandatud teadmisi ja kogemusi.
Praktika eesmärgiks on tutvuda infokorraldaja/infospetsialisti erialase töö erinevate tahkudega mitmesugustes tegevusvaldkondades.
Praktika edukalt läbinud üliõpilane:
- saab aru, milliseid tööülesandeid eri valdkondades töötavad infospetsialistid/infokorraldajad täidavad ja milline on infokorraldaja praktilise erialase tegevuse seos õpingute käigus omandatavate teadmiste ja oskustega;
- oskab analüüsida ja võrrelda eri tüüpi asutuste infotöö spetsiifikat ja infokorraldaja rolli nendes;
- omab ülevaadet peamistest infoprotsessidest vaadeldavates asutustes ja oskab hinnata nende protsesside toimivust.
