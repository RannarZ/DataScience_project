Kursuse vältel õpivad üliõpilased näidete kaudu analüüsima erinevaid loo jutustamise tehnikaid ning planeerima mõjusat sisuloomet vastavalt meediumi eripärale. Teooriat kinnistame igal kohtumisel loominguliste individuaal- ja rühmaharjutustega. Igal rühmal valmib oma "projekt", mida kursusel saadava tagasiside põhjal läbivalt täiustatakse.
Aine eesmärk on näidata võimalusi, kuidas oma töös jutustada erinevate võtete ja tehnoloogia abil mõjusaid lugusid. Kursus annab ülevaate sisuloome spetsiifikast erinevates meediumites.
Kursuse läbinud üliõpilane:
- oskab märgata ja kriitiliselt analüüsida erinevate loo jutustamise tehnikate kasutamist;
- teab mõjusa loo komponente ja oskab ise planeerida kaasahaaravaid publitsistlikke audiovisuaalseid lugusid;
- teab loo jutustamise iseärasusi vastavalt meediumile;
- mõistab sõna, pildi ja heli rolli mõjusa loo jutustamisel;
- mõistab loo loogilise kulgemise põhimõtteid audiovisuaalses sisuloomes;
- omab sh ülevaadet autori eksimustest, mis segavad auditooriumil loo jälgimist;
- tegutseb autorina võttepaigal loovalt ja efektiivselt.
