Õppeaine läbimise käigus võimaldatakse üliõpilastel omandada teadmisi ja oskusi õppe kavandamisest ning elluviimisest.
Käsitletakse järgmisi teemasid: Lühiülevaade õppekavateooriast (põhiküsimused/ funktsioonid, komponendid; tasandid; kirjutatud/õpetatav/omandatud õppekava); õppekava osad (sihid-eesmärgid-õppeväljundid, õpikogemused, nende organiseerimine ja hindamine/tagasiside) ja nende seosed. 
Erinevad lähenemised õppe kavandamisele (õppe eesmärgistamine, õppija/õpetaja rollid, lõiming, kaasav haridus, koostöö vanematega jms) ja nende  filosoofiline, ajalooline, sotsiaalne, psühholoogiline taust. 
Ülevaade Eesti kooli/koolieelse lasteasutuse õppekavadest läbi aegade.
Ülevaade teiste riikide üld-/ alushariduse õppekavadest (rõhuasetusega maadel, milles nüüdisaegse õpikäsituse vallas edusamme tehtud).
Erinevate õppekavade iseloomustus (üldine struktuur, proportsioonid, komponendid, alustalad jms üksi või gruppides + 
mingi konkreetsema teema või valdkonna analüüs õppekavaüleselt või õppeasutuse (kooli/ lasteaia/ huvikooli/ täiendõppeasutuse) õppekava (osa) analüüs ja edasiarendamine.
Õppeaine eesmärkideks on:
- tutvustada õppe kavandamise teoreetilisi aluseid, põhimõisteid ja ideid, õppekavade põhiküsimusi ja -osi;
- luua õpikeskkond, milles üliõpilased saavad avastada, võrrelda ja analüüsida erinevate maade ja ajajärkude õppekavu, nende filosoofilisi ja psühholoogilisi aluseid (kas grupis või individuaalselt); leida, hinnata ja kasutada erinevatest allikatest pärinevat õppe kavandamisega seotud infot ning harjutada praktilist õppe kavandamist kooli/lasteaia tasandil.
Õppeaine edukalt läbinud üliõpilane:
- oskab ja julgeb kavandada õpet oma klassi/rühma ja kooli/lasteaia tasandil lähtudes nüüdisaegsest õpikäsitusest;
- on valmis kavandama õpet paindlikult ja süsteemselt lähtudes riiklikest alusdokumentidest, arvestades erinevate õppekava komponentide kooskõla, (õpi)laste võimeid ja huvisid;
- väärtustab õppijate kaasamist kavandamisprotsessi;
- võrdleb erinevaid õppekavu, on kursis mineviku ja mõnede teiste maade õppe alusdokumentidega;
- on kogenud grupis õppekava analüüsimise ja arendamise eeliseid.
