Omandatakse praktilisi töö kogemusi kehalise kasvatuse tunni andmisel. Tutvutakse ja osaletakse kooli spordialases töös.
Õppeainel on kolm üldeesmärki, mille saavutamine on kavandatud koos õpetaja kutseõpingute teiste ainetega:
1)	toetada üliõpilase kujunemist kehalise kasvatuse õpetajaks, luues võimalused eelnevalt läbitud teoreetiliste õpingute terviklikuks seostamiseks praktilise õpetamistegevusega õppeasutuses;
2)	luua võimalused õppe- ja kasvatusprotsessi kui terviku tundmaõppimiseks ning õppetöö korraldamise oskuste omandamiseks kehalises kasvatuses;
3)	võimaldada ainedidaktiliste printsiipide praktiseerimist.
1)	oskab planeerida, läbi viia, analüüsida ja hinnata kehalise kasvatuse õppe- ja kasvatustöö alaseid tegevusi;
2)	oskab õpet kavandades ja läbi viies ning õpilasi/lapsi toetades arvestada nende eripära, eelteadmiste, vajaduste (sh hariduslike erivajaduste) ning huvidega;
3)	oskab rakendada motivatsiooniteooriate põhiseisukohti õppeprotsessi organiseerimise ja õppedistsipliini kindlustamisel;
4)	kavandab õpet süsteemselt, tõenduspõhiselt ja loovalt, lähtudes riiklikest alusdokumentidest, õppeasutuse, haridusastme ja õppeaine eripärast ning õppijate vajadustest ja huvidest;
5)	integreerib tulemuslikult erinevates valdkonna- ja ainedidaktika ainetes omandatud teadmisi, oskusi ja hoiakuid praktilises õpetamissituatsioonis.
