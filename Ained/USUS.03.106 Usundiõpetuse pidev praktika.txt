Ainekursus toetab üliõpilase professionaalset arengut, luues võimalusi seostada valdkonna- ja ainedidaktikaga seotud ülikooliõpingud pidevalt õpetaja tegevusega õppeasutuses. Ainekursus loob läbi pideva refleksiooni võimaluse analüüsida ja seeläbi adekvaatselt hinnata oma teadmisi, oskusi ja hoiakuid ning vajadusi enese arendamiseks valdkonna- ja erialaspetsiifiliste kompetentside ja didaktika teemal.
Õppeainel on kaks üldeesmärki, mis saavutatakse koos valdkonna- ja ainedidaktika õppeainete ning pedagoogilise praktikumiga:
1)	toetada üliõpilase kujunemist õpetajaks, võimaldades ülikoolis toimuvate aineõpingute ning valdkonna- ja ainedidaktika õpingute pidevat seostamist õpetaja tegevusega õppeasutuses
2)	anda üliõpilase võimalused täita praktikaülesandeid usundiõpetuse õpetamisel erinevatel õppeasutuse astmetel, erinevates õppeasutustes  ning erinevate hariduslike erivajadustega õppijatega.
1)	oskab ette valmistada, läbi viia ja analüüsida usundiõpetuse tundi või õppekasvatustegevust, arvestades õppijate eripära, eelteadmisi, vajadusi ning huve ning analüüsida kooli eripära;
2)	oskab analüüsida oma kogemustele tuginedes enda usundiõpetuse - või sotsiaalainete valdkonnaalaseid pädevusi, oskusi ja vajadusi ning vastavalt sellele kavandada edasisi tegevusi enese professionaalseks arendamiseks;
3)	märkab aine- või valdkonnaalaseid hariduslikke erivajadusi ning oskab otsida võimalusi nende lahendamiseks.
