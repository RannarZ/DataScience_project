Tutvumispraktika sooritamine võimaldab üliõpilasel erinevates institutsioonides tööd jälgides, võimalusel tööprotsessil osaledes ja analüüsides õppida tundma ning omandada kogemusi erinevatest sotsiaaltööga seotud  organisatsioonidest, nende töökorraldusest ja sihtrühmadest. Vastavalt asutuse sisekorra eeskirjadele osaleb praktikant aruteludel, koosolekutel ja nõupidamistel ning täidab talle asutusepoolse praktika juhendaja poolt antud ülesandeid.
Praktikaga taotletakse, et õppija oskaks hinnata kolledžis omandatud teadmiste või enesehinnangu baasil ettevõtte (või muu organisatsiooni - edaspidi praktikakoht) tegevust, kasutada ja kinnistada juba omandatud teoreetilisi teadmisi, valmistuda järgnevate õppeainete kuulamiseks auditoorse õppetöö vormis kolledžis, omandada ja arendada praktilisi oskusi.
Õppeaine läbinud õppija:
* omab ülevaadet praktikaasutuse toimimispõhimõtetest ja nende protsessidest, sh juhtimine, rahastus, personalipoliitika ning neid reguleerivatest seadustest ja normatiivaktidest
* teab praktikakoha missiooni ja visiooni ning nende tähendust
* teab praktikakoha sisemisi ja väliseid huvigruppe ning tunneb erinevate huvigruppide ootusi
* tunneb olulisemaid põhimõtteid ja ootusi lähtuvalt klienditeenindusest ja ettevõtte kultuurist
* oskab liigitada praktikaasutust kuuluvuse, suuruse, juriidilise vormi, struktuuri, klientide ja teenuste järgi
* oskab hinnata praktikakoha tegevuse vastavust seadustele ja muudele normatiivaktidele
* oskab (osaliselt) täita asutuses kasutavat dokumentatsiooni kasutades korrektset valdkonna terminoloogiat
* rakendab meeskonnatöös kutseetika põhimõtteid
* täidab praktikakoha juhendaja juhendamisel erinevaid tööülesandeid
* analüüsib praktikakoha huvigruppide ootusi ja vastupidi praktikakoha ootusi huvigruppidele
* esitab vajadusel soovitusi ja ettepanekuid praktikakoha edasiseks arenguks
