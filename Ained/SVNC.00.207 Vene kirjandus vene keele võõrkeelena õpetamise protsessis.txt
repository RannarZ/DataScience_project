Aines vaadeldakse ilukirjandusteoste keelt kui rahva materiaalse ja vaimse elu rahvuslike vormide kandjat. Analüüsitakse XIX-XX saj vene kirjanduse tähtsamaid teoseid. Kursus annab ülevaate ilukirjanduslike tekstide valimise kriteeriumidest ja tänapäevastest metoodilistest lähenemistest tekstiga töötamiseks.
Anda ettekujutus vene ilukirjandusliku keele arengust;
õpetada mõistma möödunud epohhi ilukirjandusteoseid ja keeles väljendunud reaalsust ja ideid;
õpetada erinevas žanris ilukirjandusliku teksti analüüsi metoodikat;
anda vajalikke metoodikaalaseid teadmisi, tutvustada tekstide valimise ja kohandamise kriteeriume, tekstiga töötamise harjutuste süsteemi vene keele võõrkeelena õpetamises; 
kujundada oskust valida ilukirjanduslikke tekste ning töötada nendega kakskeelsete õppijate kõne ja lugejapädevuse arengu eesmärgil.
Aine läbinud üliõpilane:
1) teab vene kirjanduse ajalugu;
2) analüüsib ilukirjanduslike teoste sõnavara ja keelt võõrkeelsete õpilaste ja kakskeelsete õpilaste kõne rikastamise ja arengu võimaluste vaatenurgast;
3) valib ja kohandab tekste vene keele võõrkeelena õpetamiseks, valib väärtkirjanduse hulka kuuluvaid tekste  kakskeelsetele õppijatele vene kultuuri selgitamiseks;
4) tunneb tänapäevaseid metoodilisi  lähenemisi tekstiga töötamiseks ja loob kompleksülesandeid lugemistunniks kursusel muukeelsetele ja kakskeelsetele õppuritele.
