Kursus hõlmab järgmiseid teemasid: Inimese taju, mälu ja töötlemine; sisend- ja väljundseadmed ja -kontrollid; kasutajaliidese põhitõed; kasutajaliideste ja kasutajakogemuse disaini- ja hindamisprotsessid; kasutajaliideste ja kasutajakogemuse disaini meetodid; kasutajaliideste ja kasutajakogemuse hindamise meetodid; disainmõtlemine ja loovus; prototüüpimine; valikteemad.
Aines tutvustatakse tudengitele inimese ja arvuti interaktsiooni põhialuseid keskendudes kasutajaliideste ja kasutajakogemuse kavandamise, arenduse ja hindamise meetodite tutvustamisele ja rakendamisele. Teemade käsitlus katab kasutajaliideseid tavapärastest töölauarakendustst laiemalt.
Kursuse eduka läbimise järel on tudengid võimelised:
1.	mõistma inimese taju, mälu ja informatsiooni töötlemise põhitõdesid;
2.	mõistma arvuti sisend- ja väljundspetsiifikaid lähtuvalt kasutajaliideste ja kasutajakogemuse disaini põhimõtetest;
3.	leidma ja rakendama sobivaid meetodeid kasutajate vajaduste kindlakstegemiseks ja nende teisendamiseks kasutajaliidese kontseptsiooniks;
4.	looma kontseptsiooni põhjal kasutajaliidese prototüüpe;
5.	leidma ja rakendama kasutajaliideste hindamiseks sobivaid meetodeid ning iteratiivselt parandusi-täiendusi tegema.
6.	Mõistma tavapärastest töölauarakendustest erinevaid kasutajaliideseid.
