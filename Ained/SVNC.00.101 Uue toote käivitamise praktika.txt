Osaleda vahetult organisatsiooni tegevuses. Organisatsiooni keskkonna analüüs erinevatel tasanditel ja aspektides. Tootearengu teostamine. Uue toote/ teenuse käivitamine. Turu-uuringute läbiviimine selgitamaks turuvajadusi ning võimalikke toote- ja organisatsiooni arengusuundi. Riskide analüüs ning meeskonna loomine. SWOT ja PESTel analüüside teostamine. Finantsanalüüsi teostamine, sh toote kui projekti tasuvusanalüüs. Praktika aruande koostamine. Iseenda töösoorituse ja praktika tulemuslikkuse kriitiline analüüs.
Õpetusega taotletakse, et õppija kinnistab ja süvendab teoreetilisi teadmisi praktiliste kogemuste kaudu ettevõtlusest ja tootearendusest mikro- ja makrotasandil ning et kujuneksid eeldused ettevõtte, turu ja majanduslike seoste mõistmisel ja analüüsimisel.
Praktika läbinud õppija oskab:
*analüüsida organisatsiooni äritegevust, sh turundustegevust, personalitööd, finantstegevust ja arendustegevust;
*teostada ärikeskkonna analüüsi SWOT ja PESTel meetoditel,
*teostada toote analüüsi, võrreldes seda samalaadsete konkurentfirmade toodetega;
*hinnata organisatsiooni toimimist ja teha põhjendatud ettepanekuid ettevõtte arenguks, eelkõige toodete arengule suunatud ettepanekuid; 
*	viia läbi turu-uuringud selgitamaks võimalike toote- ja organisatsiooni arengusuundi.
