Õppija omandab kursuse jooksul projektide ja äriplaanide
kavandamise, juhtimise ja rahastamisega seotud põhiteadmised ning praktilised oskused. Aines käsitletakse projekti eeletapina probleemi analüüsi, ideede genereerimist ning turunduskeskkonna analüüsi. Käsitletakse ülesannete ja eesmärkide formuleerimist, tegevuste, kvaliteedi, aja-, raha-, ja inimressursi planeerimist ning turundusstrateegiate loomist. Kursus lõpeb arvestusega.
Õppijad omandavad põhiteadmised ja praktilised oskused äriplaanide ja projektide kavandamiseks ja rahastamiseks.
Aine läbinud üliõpilane:
oskab koguda ning analüüsida projekti kavandamiseks vajalikku
taustainformatsiooni ning on teadlik erinevaist regulatsioonidest (keskkonnast);
mõistab turgude segmenteerimise vajalikkust ja sihtturgude kujundamise võimalusi,
teab, kuidas analüüsida ning kujundada terviklik turunduskompleks,
oskab leida projektile sobivaid rahastamisallikaid ning sponsoreid;
tunneb projektitsükli metoodikat, projekti läbiviimiseks vajalikke protseduure ja nõudeid;
oskab määratleda ja analüüsida probleeme, seada strateegilisi eesmärke, teostada ja juhtida projekti ja äriplaani strateegilist planeerimist ning tegevusi, koostada eelarvet,
teab erinevaid meeskonna juhtimise meetodeid ning oskab neid rakendada.
Oskab koostada projekti või äriplaani strateegilise kavandi.
