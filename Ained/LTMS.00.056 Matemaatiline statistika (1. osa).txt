Tõenäosusteooria osas tutvutakse tõenäosusteooria meetoditega ja õpitakse tundma klassikalisi tõenäosusjaotusi. Matemaatilise statistika osa käsitleb statistilise hindamisülesande aluseid. Vaadeldakse punkthinnangut, hinnangu leidmise meetodeid ja omadusi. Seejärel vaadeldakse vahemikhinnangut ja statistiliste hüpoteeside kontrolli.
Anda üliõpilastele oskused tõenäosusteoorias ja matemaatilises statistikas, mis võimaldavad magistriõppes läbida kõrgema taseme kursusi kus on vajalik statistika baasoskused.
Õppeaine edukal läbimisel üliõpilane: 
· oskab leida juhuslike suuruste arvkarakteristikuid nii diskreetsete kui ka pidevate juhuslike suuruste korral; 
· tunneb hindamis- ja testimisteooria põhilisi meetodeid; · oskab iseloomustada punktihinnangut tema omaduste abil (nihketus, efektiivsus, mõjusus); 
· oskab rakendada hinnangute leidmise põhimeetodeid (suurima tõepära, vähimruutude ja momentide meetodid); 
· oskab statistilisi hüpoteese sõnastada lähtuvalt ülesandest; on võimeline konstrueerima vahemikhinnanguid ja töötama mitte-normaaljaotusega andmetega; 
· on saanud vajaliku matemaatilise statistika alase ettevalmistuse erinevate eriala-spetsiifiliste statistika meetodite omandamiseks.
