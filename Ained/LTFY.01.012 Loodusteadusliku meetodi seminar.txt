Üliõpilased analüüsivad rühmatöös juhendaja abiga ingliskeelsete teadusartiklite põhjal mingit teaduslikku probleemi, koostavad probleemi olemust edastava ingliskeelse kokkuvõtte ning presenteerivad seda seminaris. Seejärel formuleerivad nad antud probleemi käsitleva teadusliku hüpoteesi ning planeerivad eksperimendi selle hüpoteesi kontrollimiseks.
Anda üliõpilasele kogemus loodusteadusliku meetodi rakendamisest erialases teaduslikus uurimistöös. Arendada erialase ingliskeelse kommunikatsiooni oskusi.
Aine läbinud üliõpilane:
1.	On omandanud kogemuse teadusliku probleemi analüüsimisest rühmatöös ingliskeelsete teadusartiklite baasil. 
2.	Oskab inglise keeles koostada mingi teadusliku probleemi seni ilmunud käsitlust refereerivat kokkuvõtet.
3.	Suudab etteantud reeglite raames tulemuslikult osaleda mingi teadusprobleemi ülevaate ingliskeelses presentatsioonis.
4.	On rühmatöö käigus osalenud teaduslikku probleemi käsitleva hüpoteesi formuleerimises ja seda hüpoteesi kontrolliva eksperimendi planeerimises.
