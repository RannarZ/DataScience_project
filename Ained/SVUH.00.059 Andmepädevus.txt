Kursuse läbivad sõlmküsimused on millised andmed sobivad milliste uurimiseesmärkide ja -strateegiate jaoks, kust tulevad andmed ja kuhu kaob andmekvaliteet ning kuidas andmete kvaliteeti ja eripärasid kontrollida ja sellest lähtuvalt luua eeldused andmete adekvaatseks analüüsiks.
Ainekursuse eesmärk on anda osalejale 
(1) ülevaade erinevat liiki andmetest, andmekogumismeetoditest ja andmeallikatest, keskendudes eelkõige küsitlusuuringutega kogutavatele andmetele, 
(2) teadmisi uurimisstrateegia adekvaatseks kavandamiseks uurimisülesandest ja kogutavate/kasutatavate andmete iseloomust lähtudes ja 
(3) praktilisi oskusi ja teadmisi empiirilise andmestiku statistiliseks analüüsiks ettevalmistamiseks (kontrollimiseks ja toimetamiseks, andmeteisendusteks, andmete kvaliteedi hindamiseks).
Kursuse läbinud üliõpilane
- teab erinevaid andmeliike ja orienteerub nende erinevustes, 
- omab ülevaadet kvantitatiivsete andmete kogumise võimalustest ja meetoditest,
- oskab hinnata, millistele küsimustele võimaldavad andmed vastata,
- oskab hinnata andmete kvaliteeti põhiliste andmekvaliteedi näitajate alusel (nt veapiir, andmelünkade, erindite esinemine ja ulatus),
- oskab küsitlusandmestikku analüüsiks ette valmistada ja viia läbi esmast avastuslikku analüüsi,
- on tutvunud põhiliste andmekaitse ja -eetika küsimustega.
