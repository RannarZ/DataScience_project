Rahvusvaheline õigus käsitleb klassikaliselt riikidevahelisi suhteid, kuid tänapäeval puudutab selle regulatsioon veel rahvusvahelisi organisatsioone ning vähemal määral ka füüsilisi ja juriidilisi isikuid. Õppeaine annab üldised teadmised rahvusvahelise õiguse põhimõtetest ja selle peamistest harudest, nt jurisdiktsioon ja immuniteet, vastutus, vaidluste rahumeelne lahendamine, lepingute õigus, diplomaatiline ja konsulaarõigus, mereõigus, inimõigused ning relvastatud jõu kasutamine. Jooksvalt vaadeldakse ka Ühinenud Rahvaste Organisatsiooniga seonduvaid küsimusi. Läbitavate teemade puhul käsitletakse lisaks teoreetilisele baasile ka asjakohast riikide, kohtute ja rahvusvaheliste organisatsioonide praktikat.
Anda üldised teadmised rahvusvahelise õiguse põhimõtetest ja selle peamistest harudest
Õppeaine läbinud üliõpilane on võimeline:
-- Orienteeruma rahvusvahelise õiguse põhimõistetes
-- Kirjeldama rahvusvahelise õiguse allikaid
-- Mõistma rahvusvahelise ja riigisisese õiguse suhet
-- Määratlema rahvusvahelise õiguse subjekte
-- Eristama rahvusvahelise õiguse peamisi harusid
-- Mõistma üldiselt rahvusvahelise õiguse peamiste harude sisulist regulatsiooni
-- Lahendama rahvusvahelist õigust puudutavaid hüpoteetilisi kaasusi
