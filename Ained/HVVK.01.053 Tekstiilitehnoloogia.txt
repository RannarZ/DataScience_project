1. Ülevaade silmuskudumise, heegeldamise ja tikkimise ajaloost Eestis ja maailmas.
2. Tutvumine töövahendite ja materjalidega.
3. Silmuskudumise, heegeldamise ja tikkimise töövõtete omandamine ja töönäidiste vormistamine.
4. Erineva tehnoloogilise raskusastme ja ajakuluga loominguliste käsitööesemete valmistamine.
5. Arutelud käsitööoskuse vajalikkusest ajaloos ja tänapäeval.
Omades ülevaadet nii ajaloolistest käsitöötehnikatest kui ka kaasaegsetest käsitöömaterjalidest ja võimalustest saavutab üliõpilane vilumuse silmuskudumise, heegeldamise ja tikkimise töövõtete sooritamisel.
Õppeaine läbinud üliõpilane:
- Tunneb käsitöötehnikate ajalugu ja Eesti rahvuslikku käsitööpärandit;
- Tunneb silmuskudumise, heegeldamise ja tikkimise erinevaid materjale ja töövahendeid;
- Orienteerub terminoloogias ja oskab kasutada mitmeid mustrite ülesmärkimise viise;
- Oskab silmuskudumise põhivõtteid, koob kirjatud ja koekirjalist pinda ning erineva konstruktsiooniga esemeid;
- Oskab heegeldamise põhivõtteid, heegeldab tihedaid pindu ja pitse;
- Tunneb ja oskab kasutada põhilisi tikkimispisteid oma ideede teostamisel ja rahvakunstist inspireeritud esemete loomisel.
