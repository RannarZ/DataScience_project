Kursusel käsitletakse saksakeelseid kirjanduslikke tekste, mis on kirjutatud alates 20. sajandist. Kursus keskendub sellistele autoritele nagu Thomas Mann, Rilke, Kafka, Celan, Grass, Dürrenmatt, Böll, Handke ja Sebald. Seminaris keskendutakse lugemistehnikatele ja hermeneutikale ning valitud kirjandusteoste analüüsile.
Kursuse eesmärk on:
-anda üliõpilastele ülevaade saksakeelsest kirjandusest 20. ja 21.sajandil, keskendudes perioodidele nagu modernism, pärastsõjajärgne periood, kirjandus jagatud ja ühendatud Saksamaal.
- anda üliõpilastele oskused analüüsida erinevaid kirjanduslikke tekste (proosa, luule ja draama).
Kursuse läbinud tudengid tunnevad paljusid saksa kirjandusajaloo kõige tähtsamaid autoreid ja arenguid alates 20.sajandist kuni tänapäevani. Nad on omandanud oskuse diskuteerida ja kriitiliselt analüüsida erinevate perioodide ja žanrite kirjandust nii suuliselt kui kirjalikult.
Üliõpilased on arendanud oma digioskusi otsingumootorite ja andmebaaside kasutamisel ning oskavad kriitiliselt hinnata allikaid ja nende usaldusväärsust. Nad on praktiseerinud mitmeid tekstitöötlusfunktsioone ja loonud erinevaid tekstisorte.
