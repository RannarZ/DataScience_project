Doktorantidele on seminarid kohustuslikud. Seminarid aitavad oma teadustööd mõtestada ning ainekursuse lõpuks peab valmima doktoritöö laiendatud kavand, mida kaitstakse avalikult 1. aasta lõpus.
Kursuse eesmärk on aidata doktorandil omandada teadmised, oskused ja pädevused, mis on vajalikud doktoriõppe edukaks läbimiseks politoloogia erialal ning teadlase või tippspetsialisti töös politoloogia valdkonnas.
Ainekursuse läbinu:
- on kursis politoloogia erialamooduliga sotsiaalteaduste doktoriprogrammis, oskab erialaaineid valida ning on kursis erialaainete nõudmiste ja ülesehitusega;
- teab nõudeid doktoritööle politoloogia erialal, oskab teha tulemuslikku koostööd juhendajaga ning on koostanud ja kaitsnud oma doktoritöö laiendatud kava;
-  on kursis publitseerimise nõuete ja tavadega politoloogia erialal; omab ülevaadet eriala juhtivatest ajakirjadest ja oskab valida ajakirja, kuhu  artikkel esitada;
- tunneb politoloogia distsipliini ajaloolist arengut ning olulisemaid trende tänapäeval;
- teab peamisi erialaseid organisatsioone ning konverentse;
- on tuttav politoloogi erinevate rollidega ühiskonnas;
- tunneb ja teaduseetika põhimõtteid ja järgib neid erialast teadustööd tehes;  
- on kursis õpetamise ja juhendamise heade tavade ja standarditega valitud erialal;
- omab ülevaadet erialase teadustöö rahastamise võimalustest ning tunneb taotluste koostamise ja grandiprojekti juhtimise olulisemaid põhimõtteid ja protsesse.
