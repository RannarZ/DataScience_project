Ettekanne rahvusvahelisel erialakonverentsil või teaduslikul sümpoosiumil vastavalt kokkuleppele juhendaja ja programmijuhiga (nende heakskiit on vajalik ainepunktide saamiseks). Alates 1. jaanuarist 2016 tuleb koguda 12 EAP konverentsidel osalemise eest, seega tuleb käia vähemalt kahel konverentsil.

Ainepunktide saamiseks tuleb esitada info konverentsil osalemise kohta (nt programm) ja konverentsiettekande aluseks olnud teadustöö (artikkel, peatükk vms). Doktorandil on võimalik konsulteerida programmijuhiga ka enne ettekande teeside (abstrakti) esitamist konverentsile ning saada sellele tagasisidet.
Kursuse eesmärk on suunata doktorandid osalema rahvusvahelisel konverentsil konverentsikogemuse saamiseks (hõlmab nii sobiva konverentsi väljavalimist, teeside esitamist, ettekande aluseks oleva teadustöö kirjutamist ja esitamist, konverentsil esinemist, kontaktide loomist erialase kogukonnaga).
Doktorant omandab oskuse valida sobiv teaduskonverents, koostada nõuetele vastav ettekande abstrakt, kirjutada valmis ettekanne/ artikkel ja oskab seda suuliselt etteantud aja piires ette kanda.
