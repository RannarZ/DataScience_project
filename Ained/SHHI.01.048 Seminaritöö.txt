Seminaritöö on juhendaja suunamisel koostatud teooreetiline süstematiseeritud ülevaade pedagoogilisel teemal. Töö koostamine algab juhendaja ja teema valikuga ning lõpeb töö kaitsmisega. Seminaritööd oponeerib teine üliõpilane. Seminaritööd aluseks võttes kavandatakse bakalaureusetöö ja koostatakse bakalaureusetöö projekt.
Õppida otsima, analüüsima ja refereerima teaduslikku kirjandust ning koostama akadeemilist teksti.
Seminaritöö kirjutanud üliõpilane oskab otsida, kriitiliselt analüüsida, süstematiseerida ning sünteesida teemakohast kirjandust ja selles esitatud teoreetilisi käsitlusi ning uurimistulemusi; püstitab tulenevalt kirjandusest uurimisprobleemi; kasutab seminaritöö/ teoreetilise uurimuse kirjutamisel korrektset teaduskeelt ning juhindub instituudi lõputöö vormistamise nõuetest;
oskab esitada ja kaitsta oma seisukohti avalikul arutelul ning vastata esitatud küsimustele;
oskab analüüsida kaasõppija seminaritööd/teoreetilist uurimust, koostada teemat arendavaid küsimusi ning anda tagasisidet avaliku arutelu käigus.
