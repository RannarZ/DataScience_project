Mängutehnika ning muusikaliste väljendusvahendite arendamine, jazz(rütmimuusika)repertuaari omandamine, interpretatsioon, analüüs. Otstarbeka harjutamise õppimine. Ergonoomiliste pillimänguvõtete omandamine ja rakendamine.
Õppeaine eesmärk on arendada heliredelite, laadide, spetsiifiliste harjutuste, noodistlugemise ja rütmimuusika repertuaari (kohustuslikud palad) toel põhipilli valdamist, tehnilist pädevust ja stiilile omaste väljendusvahendite tundmist.
Produtsendi suund: Õppeaine eesmärk on omandada laulukirjutamise alused. Õppida tundma poplaulu harmoonia ja vormi põhiprintsiipe; lauluteksti rolli kompositsioonilise terviku kontekstis.
Üliõpilane:
* oskab esitada I kursuse kohustuslikku repertuaari,
* oskab rakendada õppeaasta jooksul omandatud tehnikaid,
* tunneb põhilaade, suudab neid esitada vastavalt tehnilise arvestuse nõuetele,
* oskab teha lihtsamaid transkriptsioone,
* oskab hooldada oma instrumenti.
* produtsendi suund: on võimeline kirjutama popmuusika laule nii antud stiilis, kui ka omal valikul.
* produtsendi suund: tunneb popmuusikale omaseid peamisi kompositsiooni meetodeid.
