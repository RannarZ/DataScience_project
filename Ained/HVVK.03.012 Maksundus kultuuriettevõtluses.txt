Kursus käsitleb alljärgnevaid makse: käibemaksu (maksu olemust, arvutamise põhimõtteid, EV Käibemaksuseadust) ning süvendatumalt käibemaksu soodusmäära rakendamist mõnedes kultuuriettevõtluse valdkondades; tulumaksu (üksikisiku tulumaksu ja juriidilise isiku tulumaksude olemust, EV Tulumaksuseadust, maksu arvutamise põhimõtteid) ning süvendatult stipendiumite, preemiate ja toetuste maksustamist, samuti Tulumaksuseaduse §11 alusel Tulumaksusoodustusega mittetulundusühingute ja sihtasutuste nimekirja kandmise tingimusi ning antud sätete alusel MTÜdele ja SAdele laienevaid maksusoodustusi; sotiaalmaksu ja töötuskindlustusmaksete arvutamist; kohalike maksude olemust, lähemalt teede- ja tänavate sulgemismaksu ja reklaamimaksu kehtestamise tingimusi kohaliku omavalitsuses.
Kursuse eesmärk on anda ülevaade Eesti maksusüsteemist kultuuriettevõtluse seisukohast lähtudes, samuti tutvustada käibe- ja palgafondimaksude arvestamise põhitõdesid ning anda praktilisi näpunäiteid arvete ja sularahakviitungite koostamiseks ning palgafondimaksude arvestamiseks töölepingutel.
Üliõpilane
*	tunneb Eesti maksusüsteemi kultuuriettevõtluse seisukohast,
*	omab ülevaadet käibe- ja palgafondi maksude arvestamisest,
*	oskab koostada arveid ja sularahakviitungeid,
*	oskab arvestada palgafondi maksusid ja kajastada neid töölepingus.
