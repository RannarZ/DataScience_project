Kursus annab ülevaate ühiskondlikest muutustest ja vaatleb kompleksselt sotsiaalseid ja materiaalseid (tehnoloogiad, infrastruktuur) tegureid, mis mõjutavad kohalike probleemide (nt ebavõrdsus) ja globaalsete küsimuste (nt demograafilised muutused, ressursikriis) lahendamist. Kursuse käigus vaatleme muutuse dünaamikat sealhulgas selle juhtimist. Lisaks ühiskondlikule tasandile käsitletakse kursusel indiviidi tasandi muutuste spetsiifikat. Praktiliste näidete varal uuritakse, kuidas on võimalik muutust ellu kutsuda, kuidas toime tulla vastuseisuga.
Anda ülevaade muutuse protsessist nii indiviidi kui ühiskonna tasandil, seda kujundavast indiviidi ja sotsiaalsete institutsioonide dünaamikast,  muutuse juhtimise  ja hindamise viisidest.
Ainekursuse läbinud üliõpilane:
*	Tunneb ja mõistab olulisemaid ühiskondliku muutuse ja selle juhtimise teoreetilisi seisukohti ja avaldumisvorme.
*	Teab inimeste käitumise muutumise spetsiifikat ja selle seoseid ühiskondlike muutustega.
*	Tunneb tehnikaid muutuse ellu kutsumiseks, juhtimiseks ja sekkumise mõju hindamiseks.
