Aine tutvustab eksperimentaalse, komputatsioonilise ja neuroteadusliku kognitiivpsühholoogia mõjukamaid teooriaid taju, juhtfunktsioonide, mälu, teadmiste, keele ning mõtlemise seletamiseks.
Anda laiapõhjalised teadmised inimpsüühika kognitiivsetest funktsioonidest ning kognitiivpsühholoogiast kui uurimisvaldkonnast.
Aine läbinud üliõpilane:
- tunneb taju, tähelepanu ja töömälu, mälu, teadmiste, mõtlemise ja keele psühholoogia olulisemaid kaasaegseid käsitlusi;
- oskab seostada igapäevaseid käitumisavaldusi konkreetsete kognitiivsete mehhanismidega;
- on ette valmistatud juhendatud uurimistööks kognitiivsete protsesside valdkonnas.
