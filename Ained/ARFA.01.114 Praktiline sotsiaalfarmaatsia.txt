1 osa
Ainekursuse jooksul käsitletakse järgmisi teemasid:
Tervishoiu- ja farmaatsiasüsteemi korraldus ja seadusandlus Eestis; farmaatsiaeriala ja farmaatsiaharidus Euroopas ja Eestis; ravimipoliitika Euroopas ja Eestis; tervishoiu rahastamine; ravimeid ja jaemüügiapteeke puudutav seadusandlus; turunduse mõisted ja meetodid.
2 osa
Ainekursuse jooksul käsitletakse järgmisi teemasid:
sotsiaalfarmaatsia, farmatseutilise hoole ja kliinilise farmaatsia olemus, seosed farmaatsias ja tervishoius; proviisorite kutse-eetika; ravimsuhtlemine apteegis; ravimiinfo ja selle olulisus tõhusa ravitulemuse saavutamisel; ravimsoostumus; ravimite kasutamise nõustamine praktiliste näidete põhjal.
1 osa
Anda ülevaade Euroopa ja Eesti tervishoiu- ja farmaatsiasüsteemist, selle korraldusest ja  ravimitega seotud seadusandlusest.
2 osa
Selgitada ravimite ohutuse kontseptsiooni ning sotsiaalfarmaatsia ja farmatseutilise hoole mõisteid ja rolli farmaatsiavaldkonnas. Teoreetiliste teadmiste ja praktiliste näidete varal luua ja kinnistada erialaseid teadmisi apteegikülastajate ja patsientide igakülgseks ravimialaseks nõustamiseks.
1 osa
- tunneb tervishoiu- ja farmaatsia korralduses ning vastavas seadusandluses kasutatavaid mõisteid; 
- oskab leida ja sisuliselt hinnata loetletud valdkondadesse puutuvat teavet; 
- on võimeline omandatud teadmisi süstematiseerima ja praktiliselt kasutama; oskab vajaliku teabe otsimisel kasutada infotehnoloogia võimalusi
2.osa
- tunneb sotsiaalfarmaatsia, farmatseutilise hoole ja ravimite ohutuse alaseid mõisteid; 
- oskab leida ja sisuliselt hinnata loetletud valdkondadesse puutuvat teavet; 
- on võimeline omandatud teadmisi süstematiseerima ja praktiliselt kasutama patsientide ravimialasel nõustamisel; oskab vajaliku teabe otsimisel kasutada infotehnoloogia võimalusi.
