Kursusel antakse ülevaade erinevatest õppimisteooriatest ning näidatakse kuidas toetada lapse loovust. Käsitletakse lapse arendamise võimalusi kunstivaldkonna kaudu.
Üldeesmärk on saada ülevaade kunstivaldkonnast koolieelses lasteasutuses ning erinevatest õppimise ja õpetamise meetoditest. Kujundada kunstididaktikaalased pädevused tööks lasteaiaõpetajana.
Õppeaine läbinud üliõpilane:
1. teab ja võrdleb I kooliastme tööõpetuse ja kunsti õppeainete ning alushariduse kunstivaldkonna ainekava eesmärke, sisu ning õppe- ja kasvatustegevuse tulemusi;
2. teab ja rakendab kunsti teemade läbiviimisel õppimise ja õpetamise meetodeid ning oskab toetada lapse loovust;
3. kunstitegevuste kavandamisel lähtub ainekavast ja lapse arengust ning kasutab õiget terminoloogiat;
4. nimetab ja oskab kunstitehnikates kasutatavaid töövõtteid, koostab näidistöödest metoodilise õppematerjalide kogu ning analüüsib ja annab hinnangu oma tööle.
