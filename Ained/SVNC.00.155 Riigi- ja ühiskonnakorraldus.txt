Kursus koosneb kolmest tegevusest: loengutest, mis keskenduvad teoreetilisele ja kontseptuaalsele raamistikule, rühmatöödest ja seminaridest, kus arutletakse uuringuid ja juhtumite analüüse, ning individuaalsest või paaristööst oma konkreetse juhtumianalüüsi kallal.
Üliõpilane mõistab, milliseid arenguprotsesse läbivad riigid praegu ja millest tulenevad niivõrd suured arenguerinevused, ning üliõpilasel on eeldused olemaks aktiivne ühiskonnaliige ja osalema teadlikult ühiskonna arenguprotsessides.
Üliõpilane: 
- mõistab Eesti riigi toimimist ja juhtimise mehhanisme;
- analüüsib riikide ja demokraatia kujunemise aluseid, sh Eesti ja Ida-Euroopa kontekstis ning Euroopa Liidu toimimise põhialuseid;
- võrdleb riikide arenguprotsesse tänapäeval, analüüsib riikide arenguerinevusi ja nende põhjuseid;
- analüüsib demokraatliku ühiskonna toimimise põhimõtteid ja  riigi-, era- ja kolmanda sektori rolle;
- analüüsib kodanike ja riigi suhteid ning kodanikuaktiivsuse olemust.
