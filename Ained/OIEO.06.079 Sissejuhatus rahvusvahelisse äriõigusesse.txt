Kursus annab üldise sissejuhatuse rahvusvahelise äritegevuse jaoks olulisematesse õiguse valdkondadesse, sealhulgas lepinguõigus, rahvusvaheline vaidluste lahendamine, Euroopa Liidu konkurentsiõigus, intellektuaalse omandi õigus ja ühinguõigus. Õppetöö toimub interaktiivsete loengute, seminaride ning iseseisva töö vormis, millest viimane hõlmab nii iseseisvat lugemist kui kirjalikke kodutöid.
Kursuse eesmärk on anda majandustudengitele ning teiste mitte-õigusteaduse eriala tudengitele ülevaade rahvusvahelises äritegevuses olulisematest õiguse valdkondadest ning anda neile baasteadmised ja praktilised oskused, lahendamaks levinumaid rahvusvahelise kaubanduse käigus ette tulevaid õiguslikke probleeme.
Kursuse lõpuks üliõpilane:
1) omab head ülevaadet nendest õiguse valdkondadest ning konkreetsetest õiguslikest ja praktilistest küsimustest, mis on rahvusvahelises äris ja kaubanduses olulised;
2) omab baasteadmisi lepinguõigusest, erinevatest rahvusvaheliste vaidluste lahendamise meetoditest, Euroopa Liidu konkurentsiõigusest, intellektuaalse omandi õigusest ning ühinguõigusest;
3) oskab omandatud teadmisi praktikas rakendada, analüüsides ja lahendades lihtsamaid praktilisi kaasuseid;
4) oskab välja pakkuda praktilisi ja õiguslikult korrektseid lahendusi erinevatele õiguslikele probleemidele, millega ettevõte võib rahvusvahelise äritegevuse ja kaubanduse käigus kokku puutuda;
5) suudab teostada kursuse raames käsitletud teemadel kriitilist analüüsi.
