Õpitakse detailselt hammaste anatoomiat, kaariese raviks kasutatavaid täidismaterjale ja instrumente, matriitssüsteemi valikut ja adapteerimist hambale ning erinevate materjalide abil fantoompeade tehishammastel direktselt hambakrooni kuju taastamist.
Aine eesmärk on anda põhiteadmised ja praktilised oskused karioloogias.
Fantoomkursuse praktikumide jooksul omandada tööplaanis ette nähtud teadmised ja oskused, mis on vajalikud edaspidiseks kliiniliseks hambaraviks.
Aine läbinuna peab üliõpilane
1) ära tundma, teadma  ja oskama kasutada levinumaid karioloogilisi instrumente;
2) järgima individuaalse tööohutuse ja hügieeni nõudeid;
3) oskama ette valmistada ja koristada töökohta;
4) olema võimeline töötama (ka samaaegselt) imursüsteemiga ja puurimisseadmega;
5) tundma hammaste anatoomiat ja topograafiat;
6) oskama prepareerida kaviteeti hambale restauratsiooni valmistamiseks, arvestades kahjustuse paiknemist, ulatust ja kasutatava täidismaterjali omadusi;
7) oskama hambast ja defektist sõltuvalt valida ning asetada matriitssüsteemi;
8) oskama valmistada erinevatest täidismaterjalidest restauratsioone taastamaks hammaste funktsionaalsuse ja esteetika;
9) oskab  täita hambaravis vajalikku dokumentatsiooni.
