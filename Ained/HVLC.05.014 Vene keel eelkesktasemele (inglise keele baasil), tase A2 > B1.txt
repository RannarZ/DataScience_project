Kursus on mõeldud üliõpilastele, kes on õppinud vene keelt vähemalt ühe aasta.
Kursuse teemad:
Minu sugulased ja minu sõbrad.
Minu elulugu: aastad ja kuupäevad. 
Inimese iseloom ja välimus.
Liikumine linnas.
Armastan reisida.

Grammatika põhiteemad: verbi aspektipaarid, aja- ja ruumiväljendid, järgarvsõnad ja aastaarvud, liikumist väljendavad tegusõnad, kohamäärsõnad, käänete uued tähendused.
Kursuse eesmärk on edasi arendada algajate tasemel omandatud teadmisi ja oskuseid läbi erinevate keelesituatsioonide. Kursuse käigus laiendatakse lugemis-, kuulamis-, kirjutamis- ja suhtlusoskuseid. Kursusel käsitletakse erinevaid kuulamis-, lugemis- ja tõlketekste, arendatakse suhtlemist, diskussioonioskust ning tehakse tööd sõnavara ja grammatika vallas, et hakkama saada igapäevastes suhtlussituatsioonides.
Kursuse läbinud üliõpilane:
- kasutab õpitud sõnavara ja grammatikat dialoogis ja monoloogis;
- suudab luua sotsiaalset kontakti (tutvustada, tänada, vabandada, õnnitleda, üle küsida,
  paluda abi ja avaldada soovi, määrata kokkusaamist jne)
- suudab vahetada olulist infot ja avaldada oma arvamust tuttavatel teemadel;
- suudab kirjeldada inimest, oma linna, kodu, igapäevaseid tegevusi, reisimist jne;
- osaleb lihtsates igapäevastes suhtlussituatsioonides läbitud teemade raames;
- saab aru kuuldud ja loetud tekstide üld- ja lisainfost
- oskab kirjutada isiklikke kirju, lühikesi teateid ning sõnumeid
