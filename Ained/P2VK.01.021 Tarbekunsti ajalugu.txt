Tarbekunstiliigid ja stiilid Euroopas: puitehistöö ja mööbel, keraamika, tekstiil, metallikunst, klaasikunst, nahakunst, iseloomulikumad stiilinäidised. Käsitöökoolkonnad ja manufaktuurid Euroopas, nende tehnikad ja toodang. Võrdlevad näited eri kultuuride tarbekunstiliikidest ja -stiilidest.
Kursuse rõhuasetust tarbekunstiliikide osas kohandatakse vastavalt auditooriumi kitsamale erialale.
Üliõpilane saab ajaloolise ülevaate Euroopa (s.h Eesti) tarbekunsti arengust ja probleemidest alates esimestest tsivilisatsioonidest tänapäevase disainini ning on õppinud nägema esemete kujundamist nii geograafilises kui ka ajaliselt
laiemas kontekstis.
Kursuse edukal läbimisel üliõpilane
- tunneb tarbekunstiliikide kujunemislugu, mõjutuste ja laenude kulgemise üldjooni
- teab ja tunneb ära olulised Euroopa ja Eesti
disainiobjektid, teab nende autoreid ning oskab neid ajas ja ruumis paigutada;
- oskab disaini objekte kirjeldada ja analüüsida;
- mõistab nende loomisaja sotsiokultuurilist ning üldist tarbekunsti ja
kunstiteoreetilist konteksti;
- tunneb põhilisi esemekujunduses kasutatud materjale ja dekooritehnikaid;
- oskab otsida ja kasutada vastavaid teatmeallikaid.
