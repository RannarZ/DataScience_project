Ainekava jaguneb kolmeks mooduliks.
1. Erialakeel: erialakeele põhijooned, infootsing, erialateksti lugemine ja kirjutamine, slaidiesitluse või vaatmiku tegemine
2. Kirjutamine: kirjutamisprotsessi kavandamine, infootsing, tagasisidestamine, teksti struktureerimine ja viimistlemine
3. Tarbetekst: e-kiri, motivatsioonikiri, elulookirjeldus

Moodulite sisu kohandatakse õpetatava rühma järgi.
Eesmärk on arendada eestikeelsete erialatekstide lugemise ja kirjutamise oskust.
Kursuse läbinud üliõpilane:
- kavandab tõhusalt oma kirjutamisprotsessi (koostab ajakava, seab eesmärgid jm);
- kasutab ajakohaseid keelehooldeallikaid;
- loob hästi struktureeritud ning hea- ja õigekeelsusnõuetele vastavat teksti;
- vormistab elektrooniliselt mitmesuguseid tarbetekste;
- analüüsib tagasiside põhjal enda kui kirjutaja tugevaid ja nõrku külgi, et tõhustada kirjutamisprotsessi.
