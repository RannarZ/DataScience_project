Me kõik tarvitame vahel ravimeid - mina, Sina, meie pered, sõbrad, tuttavad. Elame ajas, kus ravimid on kättesaadavad, nende ohutus, efektiivsus ja kvaliteet on kontrollitud. Samal ajal on ka tohutu infohulk meist vaid ühe näpuliigutuse kaugusel, kuid kaugeltki kogu see informatsioon ei ole õige. Seepärast on oluline, et igaühel meist oleksid põhiteadmised ravimite kohta, et oskaksime eristada tõde ja väära ning seeläbi kaitsta enda ja oma lähedaste tervist. Ja just sellist põhiteadmist ravimite kohta püüabki e-kursus "Ravimitest maakeeli" Sulle anda.
Kursuse eesmärgiks on anda põhiteadmisi ravimite alal.
Pärast kursuse läbimist:
Tunned tähtsamaid etappe ravimite kasutamise aja- ja kujunemisloos.
Omad ettekujutust sellest, kuidas valmivad ravimid ning milliseid ravimvorme on olemas. 
Mõistad ravimite koostist ning tead, mis on raviaine ja abiaine.
Omad ettekujutust sellest, kuidas ravimid toimivad ja kuidas ravimeid manustatakse.
Mõistad apteegi olemust ning oskad apteekrilt ravimialast nõu küsida.
Tead ravimite kasutamise üldiseid põhimõtteid.
