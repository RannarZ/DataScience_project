Üliõpilased töötavad õppejõu juhendamisel osaledes rakendusteatri töötubades, etendades oma lugusid või osaledes rakendusteatrigruppides.. 
Nad töötavad töökeskkonnas, püstitavad lähtuvalt sihtgrupist  eesmärgid ja viivad need ellu. Kursus lõpeb kunstipõhiste port-fooliote esitlemise seminariga, kus tudengid esitlevad üksteisele suuliselt oma teekonda loovjuhendaja ameti poole..
Praktiline kursus disainitakse vastavalt õppegrupi vajadustele ja see sisaldab aktiivset osalemist rakendusteatri vormides - kas draamatöötubades teatud sihtgrupiga, luguteatri vormis etendamisena või mõnes rakendusteatri grupi koosseisus. Praktilisele osale järgneb õppejõu juhendatud refleksioon ja kursus lõpeb kunstivormis portfoolio esitlemisega. Kursuse ülesanne on võimaldada õppurile praktilisi kogemusi teatri- ja draamatööks laste ja noortegagruppidega ning anda personaalset tagasisidet juhendaja tegevusele.
Üliõpilased
- kavandavad ja loovad sisu grupisisesele rakendusteatri projektile;
- harjutavad ja viivad projekti ellu,
- osalevad grupis, esinevad publikule või juhendavad gruppi valitud rakendusteatri vormis,
- peegeldavad ja analüüsivad ennast kui rakendusliku draamaprotsessi kavandajat, läbiviijat ja kogejat.
