Loengutest ja seminaridest koosnev ainekursus arendab kaasaegse kunstiteose analüüsi, mõistmise ja selgitamise oskust. Loengutes antakse ülevaade kaasaegse kunsti peamistest suundadest ja tõlgendamisviisidest. Tutvustatakse mõningaid kaasaegset kunsti vormivaid teoreetilisi suundi, samuti kaasaegse kunsti institutsionaalseid taustu. Seminarides arendatakse oskust kaasaegset kunstiteost tõlgendada, rakendades visuaalset tundlikkust, kunstiajaloolisi teadmisi, sotsiaalseid kontekste, teoreetilisi ideid ja isiklikke mõtteid, mälestusi ja tundmusi.
arendada arusaamist kaasaegsest kunstist, selle erinevatest suundadest, ilmingutest ja ideedest - arendada kaasaegse kunstiteose tõlgendamise oskust
1. Üliõpilane omandab ülevaate kaasaegse kunsti peamistest suundadest ja ilmingutest 
2. Üliõpilane omandab ülevaate kaasaegse kunsti peamistest ideedest, teooriatest ja taustadest
3. Üliõpilane omandab sõnavara, teadmised ja oskused kaasaegse kunstiteose tõlgendamiseks
