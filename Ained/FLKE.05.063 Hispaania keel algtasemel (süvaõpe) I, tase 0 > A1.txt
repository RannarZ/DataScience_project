Kursuse käigus õpitakse hispaania keeles lugema ning suuliselt ja kirjalikult algtasemel väljenduma. Üliõpilased omandavad oskuse rääkida endast ja oma perest, töökeskkonnast ja igapäevastest tegevustest, kirjeldada inimesi ja kohti, kasutada linnas liikumiseks, sisseostude tegemiseks jms vajalikke väljendeid ja sõnavara.
Kursus põhineb Euroopa keeleõppe raamdokumendi A1 ja A2 tasemele vastaval õpikul.
Kursus eeldab osalejatelt aktiivset osavõttu dialoogide moodustamisel, käsitletavatel teemadel kaasarääkimist, lühikeste tekstide koostamist.

Suhtlusvormelid ja sõnavara:
-igapäevased elementaarsed suhtlusvormelid
-reisimine
-suhtlemine kodu- ja töökeskkonnas
-erinevad suhtlemissituatsioonid (kauplus, vaba aeg jne)
-inimese kirjeldus (välimus, meeleolu, isikuomadused jne)
-looduskeskkonna kirjeldus (ilm, maastik jne)
-inimkeskkonna kirjeldus (eluase, asulad jne)

Grammatika:
-verbi "olema" erinevad kasutusvariandid
-grammatiline olevik ja tulevik
-imperatiiv
-ase-, arv-, omadus- ja määrsõnad
-grammatiline minevik: erinevate minevikuaegade kasutamine
Õppeaine eesmärgiks on hispaania suhtluskeele omandamine algtasemel (A1 ja A2 tase vastavalt Euroopa keelestandardile).
Õppeaine läbinud üliõpilane tunneb suhtlusvormeleid, grammatikat algtasemel ning igapäevase elu esemeid ja nähtusi tähistavat põhisõnavara, oskab seda dialoogides ja muudes vormides kasutada. Üliõpilane oskab hispaania keelt hääldada ja lugeda, tunneb peamisi ortograafiareegleid ning oskab lihtsate lausetega rääkida ja kirjutada iseendast ja oma igapäevasest elust.
