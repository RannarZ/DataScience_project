Õppeaines käsitletakse järgmisi teemasid: 
1. Aristotelese õpetus logos apophantikos`est ja tema esimene filosoofia; 
2. Aristotelese füüsika ja teoloogia; 
3. Aristotelese õpetus hingest ja teaduslikust tunnetusest; 
4. Aristotelese praktiline filosoofia; 
5. Plotinose õpetus; 
6. Augustinuse vaimne evolutsioon;
7. Augustinuse ontoloogia ja aja käsitlus; 
8. Augustinuse epistemoloogia; 
9. Augustinuse eetika, õpetus ühiskonnast ja ajaloost; 
10. Boethiuse pärand; 
11. 11. sajandi vaimne situatsioon; 
12. 13. sajandi vaimne situatsioon; 
13. J. Locke`i epistemoloogia; 
14. G. Berkeley empiristlik metafüüsika; 
15. B. Spinoza õpetus; 
16. G. W. Leibnizi õpetus.
17. I. Kanti kriitilise transtsendentaalfilosoofia probleemvaldkond; 
18. I. Kant puhta matemaatika võimalikkuse tingimustest; 
19. I. Kant puhta loodusteaduse võimalikkuse tingimustest; 
20. I. Kant traditsioonilise metafüüsika kriitikuna: psühholoogilised ideed; 
21. I. Kant traditsioonilise metafüüsika kriitikuna: kosmoloogilised ideed; 
22. I. Kant traditsioonilise metafüüsika kriitikuna: teoloogiline idee; 
23. I. Kant metafüüsika kui teaduse võimalikkuse tingimustest; 
24. I. Kanti praktiline filosoofia I: moraalifilosoofia; 
25. I. Kanti praktiline filosoofia II: õigus- ja ajaloofilosoofia; 
26. I. Kanti teos "Otsustusjõu kriitika".
(Teemade sisu täpsem kirjeldus on antud aineprogrammis.)
Õppeaine üldeesmärgiks on süvendada üliõpilase teadmisi õhtumaise filosoofiatraditsiooni kujunemisest. Keskne roll on seejuures filosoofide endi klassikaliste terviktekstide tundmaõppimisel, mistõttu on aine eesmärgiks ka kujundada üliõpilastes ajaloolise tekstianalüüsi esmaseid oskusi.
Õppeaine õpieesmärgiks on saavutada seda, et aine läbinud üliõpilane tunneks käsitletud õpetuste probleemipüstitusi ja -lahendusi, põhimõisteid, argumenteerimisviise ning oskaks neid seostada nii kaasaegse ajaloolis-kultuurilise kontekstiga kui ka varasema filosoofiatraditsiooniga; et ta oskaks analüüsida antiik- ja uusajast pärinevaid klassikalisi filosoofilisi terviktekste ning suudaks rekonstrueerida nende autorite probleemipüstitusi ja -lahendustele jõudmise viise.
