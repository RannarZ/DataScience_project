Praktika koosneb 3 EAP ulatuses rahvusliku käsitöö õpikodade korraldamisest ja läbiviimisest (s.h eriala propageerivatest üritustest TÜ VKA esindusena). Praktika jaguneb vaatlus- ja õpikoja korraldamise praktikaks. Võimalikud praktikabaasid on iga-aastane Mardilaat, erinevad käsitöölaadad, osakonnast vahendatud kohad ja iseseisvalt leitavad võimalused. 

1. Ürituse vaatluspraktika   
- Rahvusliku käsitöö ja rahvakultuuri teemaga seotud ürituste-õpikodade vaatlemine ja analüüsimine.
- Töökeskkonna, s.h juhendaja ja osalejate vaatlemine ning ürituse ettevalmistamise ja läbiviimise analüüsimine.

2. Õpikoja (-kodade) korraldamise praktika:
Õpikoja läbiviimiseks vajaliku kava koostamine, ettevalmistavate tööetappide teostamine ja analüüs. Ülesande püstitus - õpikoja eesmärgi ja sisu analüüsimine ning planeerimine. Eelarve koostamine. Arvutis vormistatud korrektsed metoodilised juhendid (võib kasutada vabavara või professionaalset programmi), mille koostamisel võetakse arvesse konkreetse tehnika üldtunnustatud tingmärke, terminoloogiat ning sihtgruppi(e). 
- Aktiivne osalemine tööprotsessis.
- Praktikapäevik
- Praktika aruanne
Esitlusseminar.
Praktiseeritakse erinevatel laatadel, messidel ja õppepäevadel rahvuslikku käsitöötraditsiooni, -tehnikaid ja eriala tutvustavaid õpikodasid.
Praktika edukal läbimisel üliõpilane: 
- mõistab õpikoja korraldamisega seotud tööprotsessi,
- suudab erialal omandatud praktilisi oskusi süvendada ja kinnistada töökeskkonnas, 
- oskab püstitada õpikoja eesmärgid sõltuvalt keskkonnast ja valida sobivad meetodid rakendamiseks;
- oskab peegeldada-analüüsida toimunud õpikoja tegevust.
Tudengid teavad/tunnevad ja oskavad käsitleda tööks vajalikke töövahendeid ja on teadlikud töö spetsiifilisusest tulenevate tööohutusnõuetega ja ergonoomiliste töövõtetega.
