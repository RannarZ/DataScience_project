Kursuse käigus saavad üliõpilased ülevaate töökeskkonna psühholoogilistest ja sotsiaalsetest teguritest ehk psühhosotsiaalsest töökeskkonnast. Tekib ettekujutus töökeskkonna positiivsete tegurite ja ohutegurite hindamise ja juhtimise ning tööstressi ja läbipõlemise ennetamise võimalustest.
Anda ülevaade töökeskkonna psühholoogilistest ja sotsiaalsetest teguritest ning tööheaolu edendamise võimalustest nii organisatsiooni kui ka töötaja tasandil.
Õppeaine läbimisel üliõpilane:
1.	Tunneb töökeskkonna psühholoogilisi ja sotsiaalseid tegureid ning töötervishoiu üldnõudeid.
2.	Selgitab tööheaolu edendamise mõisteid ja põhimõtteid ning oskab neid rakendada.
3.	Rakendab töötaja ja organisatsiooni tasandi meetmeid tööheaolu edendamise kava koostamisel.
