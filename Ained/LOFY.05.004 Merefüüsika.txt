Loengukursus annab esmase ülevaate Maailmamerest selle tähtsusest, avastamisloost, mikro- ja makrofüüsikalisest struktuurist, liikumisvõrrandist.  Käsitletakse Läänemere erilisust (väike veevahetus,  riimveesi, suur reostuskoormus).  Koostatakse veebipõhine okeanoloogiline ettekanne.
Saada esmane ülevaade Maailmamerest ja selles toimuvatest füüsikalistest protsessidest.
1. Üliõpilane omab üldist ettekujutust Maailmamerest, selle tähtsusest, uurimise ajaloost, geomorfoloogiast, koostisest ja vertikaalsest struktuurist. 
2. Üliõpilane oskab seostada vee kui erilise aine omadusi veemolekuli ehitusega.
3. Üliõpilane mõistab soolsuse mõju vee mikro- ja makrofüüsikalistele omadustele ning oskab põhjendada mere- ja magevee elustiku kohandumist erinevate soolsustega.
4. Üliõpilane saab aru merevee liikumise põhivõrrandi esitusviisist ja teab üksikute liikmete tähendust.
5. Üliõpilane on pädev Läänemere kui peaaegu suletud veekogu iseärasustes ja seisundis. 
6.Üliõpilane on ette valmistatud merekeskkonnaga seotud spetsiifilisemate kursuste, nagu meredünaamika, merekeemia, merebioloogia, mereõigus jne õppimiseks.
