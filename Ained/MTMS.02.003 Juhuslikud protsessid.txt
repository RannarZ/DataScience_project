Antakse ülevaade põhilistest juhuslikest protsessidest: Markovi ahelad, juhuslik ekslemine, Poissoni protsessid, pideva ajaga Markovi ahelad, tekke ja kao protsessid, teenindussüsteemid, taastumisprotsessid, Browni liikumine, statsionaarsed protsessid. Tutvustatakse protsesside omadusi, protsesside vahelisi seoseid, vaadeldakse ja lahendatakse seotud ülesandeid.
Aine eesmärgiks on 
- anda ülevaatade põhilistest juhuslikest protsessidest
- tutvustada vahendeid juhuslike protsesside analüüsimiseks ning nendega seotud probleemide lahendamiseks
Aine läbinud  üliõpilane 
- mõistab juhusliku protsessi olemust ja tunneb põhilisi juhuslikke protsesse;
- teab olulisemate juhuslike protsesside põhiomadusi;
- oskab kasutada saadud teadmisi juhuslike protsessidega seotud ülesannete lahendamisel
