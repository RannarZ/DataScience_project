Praktika koosneb vabalt valitud näitusel, messil, müügiüritusel ja/või erialasel esitlusel osalemisest ja/või ürituse kavandamisest ja/või läbiviimisest individuaal- või meeskonnatööna. Üliõpilane peab praktika käigus praktikapäevikut, kus on kirjas:
- osaletud ja organiseeritud ürituste üldkirjeldus;
- praktika ajakava;
- oma töölõigu ülesandeid määratlev töökirjeldus koos tulemustega;
- eelarve ja kulude teostumise võrdlus;
- muud praktika sisu ja keskkonda iseloomustavad materjalid vastavalt juhtumile.
Praktika aruanne koostatakse vastavalt rahvusliku metallitöö eriala praktika aruannete koostamise juhendile.
Lisaülesandena külastab ja kirjeldab üliõpilane erialaseid näituseid ja müügiüritusi vastavalt Moodle'is olevale juhisele.
Anda üliõpilasele rahvusliku metallitöö eriala ja/või erialaste töövõtete tutvustamise kogemus vabalt valitud üritustel või õppekeskkonnas. Tutvuda valdkonna näituste ja müügiürituste väljaga laiemalt.
Vastavalt valitud praktikateemale üliõpilane 
- oskab hinnata erialast käsitöötoodete turusituatsiooni ja enda positsiooni selles;
- oskab hinnata läbiviidava ürituse spetsiifikat ja ürituse sihtgruppi;
- on tutvunud ürituse kontseptsiooni koostamisega, korraldusmeeskonna tegevuskavaga, osalenud vajamineva inventari valimisel ning reklaammaterjalide koostamisel;
- on võimeline välja valima ning ette valmistama ürituse eksponaadid ning need üritusekohas kompositsioonireegleid ja esteetilisi nõudeid arvestades üles seadma;
- oskab tutvustada rahvusliku metallitöö eriala;
- tajub isiklikku ja kollektiivset vastutusala
