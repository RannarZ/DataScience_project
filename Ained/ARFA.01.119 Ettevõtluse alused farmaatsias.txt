Õppeaine käigus antakse ülevaade apteegi juhtimisest ning apteegi äritegevusega alustamiseks vajalikest aspektidest. Õppeaine läbimiseks tuleb esitada kolm iseseisvat kirjalikku tööd, millest üks on meeskonnatöö. Osaleda tuleb kõikides seminarides, mille kohta tudeng teeb seminari jooksul sissekandeid oma õpipäevikusse. Meeskonnatöö põhiselt koostatud äritegevuse plaani kohta tuleb esitada liftikõne, vastavalt etteantud teemadele ja meeskonnasisesele kokkuleppele.  Kui iseseisvate tööde tähtaegadest kinni ei peeta või seminaris osaleda võimalik ei ole, lisanduvad täiendavad kirjalikud ülesanded.
Õppeaine annab ülevaate apteegi juhtimisest ja äritegevusest, sh kvaliteedi- ja personalijuhtimine.
Aine läbinud üliõpilane:
- omab teadmisi  juhtimise erinevatest põhimõtetest (sh personalijuhtimine);
- mõistab, kuidas rakendada kvaliteedijuhtimist organisatsioonis;
- mõistab turunduse ja müügi üldisi põhimõtteid;
- oskab koostada kvaliteediindikaatoreid (Donabedian mudel, ISO standard);
- oskab koostada äri tulemuslikkuse võtmenäitajaid ( nt KPI); 
- oskab hinnata regionaalset turu- ja konkurentsi olukorda;
- mõistab apteegi haldamise põhimõtteid; 
- oskab koostada apteegi  esmast eelarvet, võttes arvesse kulusid ja tulusid (sh investeeringud);  
- orienteerub apteegiteenuse osutamisega seotud õigusruumis;
- oskab koostada apteegiteenuse osutamisega alustamiseks esmast tegevuskava.
