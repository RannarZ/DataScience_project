Erikursusel analüüsitakse mõningaid keskse tähtsusega EL teiseseid õigusakte. Eesmärgiks on luua arusaam EL teisese õiguse ülesehitusest ning olemusest. Aine läbimisel luuakse  esialgne baas tööks teiseste EL õigusaktidega ning omandatakse praktilisi teadmisi konkreetsetes valdkondades.
Euroopa Liidu erikursuse raames tutvustatakse siseturu
toimemehhanisme. Analüüsitakse diskrimineerivat
maksustamist, tollimakse ning samaväärseid makse ja
kaupade, kapitali, isikute ja teenuste vaba liikumise
põhivabadusi. Õppetöö käigus töötatakse läbi ning õpitakse
mõistma Euroopa Kohtu lahendeid ning nende keskset
seisundit acquis communautaires. Eesmärgiks on luua
arusaam EL õiguse dünaamilisusest ning selle puutumusest
siseriiklike õigussüsteemidega. Aine edukal läbimisel
omandatakse esialgne baas acquis materiaalõigusliku osa
rakendamiseks iseseisvas töös (s.h. võime identifitseerida ja
lahendada praktilisi juriidilisi probleeme). Aine rajaneb
varasemale EL konstitutsioonilise ja institutsioonilise õiguse
tundmisele
Aine edukal läbimisel peaks tudeng olema suuteline:
- Avama mõistet, mis on Euroopa Liidu "siseturg"
ning millistele õiguslikele alustele see tugineb.
- Tuvastama konkreetses kaasuses nn "Euroopa
elemendi" olemasolu.
- Tuvastama diskrimineeriva maksustamise või
ebaseadusliku tollimaksu või tollimaksuga
samaväärse maksu esinemist ning eristama
vastavalt õiguslikke tagajärgi.
- Identifitseerima konkreetse kaasusega seonduva
ELTL tuleneva põhivabaduse.
- Kontrollima, kas põhivabadust on piiratud.
- Kontrollima, kas põhivabaduse piiramine on
toimunud õiguspäraselt või õigusvastaselt.
- Töötama iseseisvalt Euroopa Kohtu lahenditega.
Tuvastama kohtulahendi tähtsamaid õiguslikke
seisukohti ning neid arusaadavalt
tutvustama/rakendama.
