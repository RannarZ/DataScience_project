Üliõpilane viib õppejõu juhendamisel läbi kõrgkoolis õppetööd.
Õpetamise praktika eesmärk on omandada õppejõu juhendamisel kõrgkoolis õpetamise kogemus.
Üliõpilane omandab vanema kolleegi suunamise all:
- ettekujutuse akadeemilisest karjäärist ja õppejõu tööst kui võimalikust edasisest karjäärivalikust
- oskuse planeerida ülikooli tasemel õpetatava kursuse sisu, koostada ainekava, valida sobivat kirjandust ning hindamismeetodeid
- oskuse oma aega paremini planeerida pingelise koormuse tingimustes (õppejõu töö + õppimine)
- ettekujutuse oma õppimis- ja õpetamisoskuste tasemest ja võimaluse neid täiustada
- kogemuse teha otsuseid ootamatutes olukordades
- kogemuse loengute pidamises, seminaride juhendamises ja üliõpilaste kirjalike tööde lugemises ning hindamises
- kogemuse bakalaureuse- ja magistritööde retsenseerimises ja juhendamises
- oma suulise esinemise, juhtimise ja konfliktilahenduse parendatud oskusi
