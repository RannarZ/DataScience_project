Õppeaines käsitletakse organisatsiooniteooria põhikontseptsioone ning organisatsiooni kujundamise võtteid. Aine annab teadmised organisatsioonide adapteerumisest ning seda mõjutavatest kontekstuaalsetest ja organisatsioonisisestest teguritest. Samuti käsitletakse jätkusuutliku juhtimise olemust ja rolli organisatsiooni konkurentsivõime tagamisel. Aines tehakse koostööd ettevõtetega, et analüüsida organisatsioonide reaalelulisi probleeme.
Aine eesmärgiks on anda ülevaade juhtimist toetavatest organisatsiooniteooria ja -kultuuri ning strateegia praktilistest meetmetest.
Aine edukalt läbinu:  
* tunneb ja oskab kasutada organisatsiooniteooria põhikontseptsioone ning mõistab (rahvus)kultuuri rolli organisatsioonis;
* teab organisatsiooni adapteerumise teoreetilisi ja praktilisi aluseid (strateegiline planeerimine ja strateegia rakendamine); 
* on harjutanud organisatsioonide võrdlevat analüüsi eri aspektidest (struktuur, tehnoloogia, kultuur, strateegia);
* on analüüsinud organisatsiooni adapteerumisega seotud praktilist kaasust;
* mõistab vastutustundliku ja jätkusuutliku juhtimise tähtsust organisatsioonis.
