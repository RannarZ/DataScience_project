Praktilised erialatunnid koos õppejõuga ja iseseisev harjutamine. Omandatakse traditsiooniliste pillimeeste repertuaari, mängustiili ja tehnikaid. Õppejõu poolt antud repertuaari kõrval õpitakse ka üliõpilaste endi loodud teoseid ja seadeid.
Aine põhieesmärgiks on pillimängu ja/või laulu oskuste arendamine, süvenemine pärimusmuusika vanameistrite mängustiili (arhiivisalvestused, elavas esituses pillimehed) ja nende repertuaari põhjalik tundmine, pärimusmuusika elementide isikupärane ning loominguline tõlgendamine nii soolo kui ka grupiesitustes, erinevate improvisatsiooniviiside kasutamine soolomängus.
Aine läbinud üliõpilane:
- omab süvendatud teoreetilisi teadmisi erialarepertuaari analüüsimiseks ning nende praktikas kasutamiseks;
- oskab erialainstrumendil oma muusikalisi mõtteid tehniliselt ja stiililiselt meisterlikul tasemel väljendada;
- tunneb pärimusmuusikale omase tantsumuusika funktsiooni rütmika nüansse;
- tunneb ja oskab kasutada pärimusmuusika teabeallikaid
