Õppeaine läbimine võimaldab omandada põhilised teadmised ja oskused haridusuuringute läbiviimiseks kasutatavatest uurimismeetoditest ning uuringu etappidest. Käsitletakse järgmisi teemasid: Uurimistöö filosoofilised lähtekohad. Haridusuuringu olemus ja selle iseloomulikud tunnused. Teadusliku uurimisprotsessi käik ja dokumenteerimine. Haridusuuringute eetika. Uuringudisainid (kvalitatiivne, kvantitatiivne, kombineeritud). Uuringustrateegiad (nt eksperiment, tegevusuuring, juhtumiuuring, metauuringud). Andmekogumise- ja andmeanalüüsi meetodid erinevate uuringudisainide puhul. Andmete tõlgendamine ja tulemuste esitamine. Uuringute usaldusväärsus ja kriitiline analüüs.
Õppeaine eesmärgiks on:
- võimaldada üliõpilastel süvendada teadmisi ja oskusi haridusuuringute kavandamisel ja läbiviimisel ning uurimistulemuste esitlemisel.
Õppeaine edukalt läbinud üliõpilane:
- mõistab haridusteadusliku uurimistöö olemust, filosoofilisi lähtekohti ja uurimistöö protsessi;
- tunneb erinevaid uuringudisaine, -strateegiaid, -meetodeid ja -tehnikaid;
- tunneb uuringutele esitatavaid kvaliteedikriteeriume ning oskab nendest lähtuvalt uurimistöid kriitiliselt analüüsida ja nende teostamise kvaliteeti hinnata;
- suudab määratleda uurimisprobleemi ning püstitada erialaseid uurimisküsimusi/hüpoteese ja valida sobiva uuringustrateegia ja meetodid nende lahendamiseks;
- oskab kavandada haridusuuringut ja omab valmisolekut esitada uurimistulemusi suuliselt ja kirjalikult.
