Iseseisev teaduslik uurimistöö erialal teadusartikli kujul. Uurimistöö vastab majandusteaduskonnas esitatud nõuetele ning kaitstakse avalikul väitlusel kaitsmiskomisjoni ees.
Eesmärgiks on rakendada ainetes omandatud teadmisi konkreetse majandusprobleemi põhjalikumaks analüüsiks, omandada sügavamaid teadmisi majandusega seotud valdkonnas pakkudes seeläbi täiendavaid spetsialiseerumisvõimalusi ning omandada iseseisva uurimistöö kogemus koos oskusega koostada uurimuslikku kirjalikku tööd teadusartikli formaadis.
Magistritöö kaitsnud üliõpilane:
*	tunneb sügavamalt ühte eriala kitsamat valdkonda;
*	oskab kriitiliselt analüüsida erialakirjanduses avaldatud seisukohti
*	oskab esitada oma seisukohti, järeldusi ning üldistusi ja neid argumenteeritult põhjendada;
*	oskab uurida ja analüüsida empiirilist materjali;
*	oskab kaitsta oma seisukohti ja esitatud teese ning neid kriitiliselt hinnata;
*	oskab rakendada erinevaid teadusliku uurimistöö meetodeid;
*	teab teadustöödele esitatavaid nõudeid.
