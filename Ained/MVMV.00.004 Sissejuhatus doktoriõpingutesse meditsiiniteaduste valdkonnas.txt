Õppeaine algab doktoriõppe keskuse korraldatava infopäevaga. Järgnevate loengute ja seminaride käigus tutvutakse doktoriõpingute korralduse ja eesmärkidega TÜs, doktoriõpingute planeerimisega, nooremteaduri positsiooniga kaasnevate regulatsioonidega, atesteerimisega, väitekirjade liikide (artikliväitekiri ja monograafia), andmeallikate ja -baasidega, viitehaldussüsteemidega.
Aine eesmärk on anda esimese aasta doktorantidele ülevaade doktoriõpingute korraldusest ja eesmärkidest Tartu Ülikoolis, doktoriõpingute planeerimisest, atesteerimisest, doktoritöö liikidest, andmeallikatest ja -baasidest, viitehaldussüsteemidest ja aidata neil teha informeeritud valikuid oma õpingute ja teadustööga seotud küsimustes.
Kursuse läbinud doktorant:
- mõistab doktoriõpet reguleerivaid õigusakte ning doktoriõppe ja teaduse hea tava põhimõtteid
- oskab doktoriõpinguid ja järgnevat (teadlas)karjääri sihipäraselt planeerida ja teostatavaid eesmärke seada
- rakendab oma töös sihipäraselt teadustööd koondavaid ja reguleerivaid andmebaase ning viitehaldusprogramme
