Praktikant töötab lastehambaarstina hambaraviteenust pakkuvas raviasutuses.
Kursuse peamine rõhk on praktilise töö teostamisel. Üliõpilased teostavad laste hammaste ravi meditsiiniasutustes, kus viiakse läbi laste hammaste ravi. Toimub lapspatsientide vastuvõtt. Üliõpilane diagnoosib patsiendi piima-, vahelduvas või jäävhammaskonnas esineva suuõõne- ja hambahaigusi, selle staadiumi või vormi ning teostab ravi.
Siduda töökogemuse kaudu teooriat ja praktikat. Üliõpilane omandab praktilisi oskusi suuõõne ja hambahaiguste diagnoosimisest ja ravist lastel.
1. Teab piima- ja jäävhammaste mineralisatsiooni häirete etioloogiat, diagnoosimist ja ravi.
2. Oskab diagnoosida hammaste lõikumise anomaaliaid, hammaste kuju ja arvu anomaaliaid.
3. Diagnoosib ja ravib kaariest piima- ja jäävhammastel.
4. Diagnoosib ja ravib traumasid piima- ja äsja lõikunud jäävhammaskonnas.
5. Rakendab kaariese komplikatsioonide erinevaid ravimeetodeid piimahammaskonnas ja formeerumata juuretippudega jäävhammastel.
6. Diagnoosib ja ravib parodondi haigusi lastel ja noorukitel.
7. Diagnoosib ja ravib suus avalduvaid infektsioone lastel.
8. Oskab kirjeldada hammaste röntgenoloogilist ülesvõtet.
9. Teab krooniliste haigustega ja puuetega laste ravi iseärasusi ja arvestab nendega ravi läbiviimisel.
