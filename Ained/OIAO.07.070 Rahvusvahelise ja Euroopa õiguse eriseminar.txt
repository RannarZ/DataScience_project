Rahvusvahelise avaliku ja Euroopa õiguse üldosa põhiprobleeme käsitletakse sissejuhatavate loengute ja iseseisva uurimistöö kaudu. Eriseminaril õpitakse põhjalikumalt tundma rahvusvahelise õiguse allikate põhiprobleeme, riigi vastutust rahvusvahelises õiguses, Euroopa Liidu institutsioonilise ja materiaalõiguse probleeme.
Eriseminari eesmärgiks on rahvusvahelise ja Euroopa õiguse probleemide ning arengute süvendatud käsitlemine magistriprogrammi raames.
Tudeng õpib tundma tähtsamaid arenguid ja debatte kaasaja rahvusvahelises ning Euroopa õiguses, samuti tutvub nimetatud õigusvaldkonnas teadustöö tegemiseks vajalike metodoloogiliste ning teoreetiliste lähtekohtadega.
