Antud kursuse raames õpetatakse kliinilise geneetika korraldust Eestis meditsiinisüsteemis ja selle eetilisi aspekte. Põhjalikult õpitakse tundma erinevate geneetiliste testide teostamise võimalusi ja interpreteerimist. Eraldi käsitletakse kromosoomide, geenide ja metaboliitide uurimist. Õpitakse sadeasemate pärilike haiguste ja/või patsiendi gruppide diagnostikat, nõustamist ja ravi (infertiilsus, perekondlik vähk, sünnieelne diagnostika rasedatele, monogeensed ja multifaktoriaalsed haigused, neurodegeneratiivsed haigused täiskasvanu eas). Lõpetuseks käsitletakse pärilike haiguste erinevaid ravi võimalusi ja praktilist rakendust Eestis.
Anda biomeditsiini magistriõppe üliõpilastele detailne ülevaade kliinilise geneetika alamvaldkondadest, geneetiliste haiguste diagnostika ja ravivõimalustest ning geneetilise teenistuse korraldusest Eesti meditsiinisüsteemis.
Õppeaine läbimise järgselt omab biomeditsiini magistrant baasteadmisi kliinilise geneetika valdkonnast, et olla ette valmistatud töötamiseks tsütogeneetika, molekulaardiagnostika või ainevahetushaiguste laborites.
