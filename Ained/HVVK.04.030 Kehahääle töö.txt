Ainet viiakse läbi rühmatööna kasutades kompleksseid psühhofüüsilisi harjutusi, et uurida erinevaid tunnetuslikke ja tajupõhiseid kehahääle psühholoogilis-füsioloogilisi seoseid.
Eesmärk on üliõpilase keha ja hääle kompleksse ning spetsiifilise koostoime teadvustamine, et kogemuslikult mõista oma häält kui individuaalset väljendusvahendit ja tajuda selle loomingulist potentsiaali. Üliõpilane omandab vajaliku ettevalmistava ja oskusliku baasi hääleaparaadi kui loomingulise instrumendi spetsiifilisemaks, mitmekülgsemaks ja nõudlikumaks treeninguks.
Aine läbinud üliõpilane:
- on teadlik oma hääleaparaadi tervishoiust ja erinevatest füsioloogilistest aspektidest oma keha kui harmoonilise terviku kontekstis;
- tajub hääle orgaanilisi ja tunnetuslikke protsesse oma keha loomulike impulsside kaudu;
- mõistab oma hääle psühholoogilisi funktsioone ja suudab orgaaniliselt luua ning ühendada keha ja hääle omavahelisi impulsse;
-mõistab oma hääle kui loomingulise väljendusvahendi eripära ja rakendab seda kahjustamata vastavalt ülesandele.
