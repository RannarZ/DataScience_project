Praktika võib moodustuda mitmest osast või kui maht on saavutatud esimese või teisega, siis piisab:
1. Vastutava õppejõuga koostöös juhendab magistrand rakenduskõrgharidusõppe taseme lähedase eriala üliõpilase seminari- või lõputööd või muud mahukat erialaprojekti kavandamisest kaitsmiseni või viib läbi erialakursuse - siinkohal tuleb vastavast soovist varakult märku anda! Võib toimuda oma varasema kodukõrgkoolis ka näiteks!
2. Alternatiivina võimalik koolivälise professionaalse projekti juhendamine, täiend- või ümber- või kutseõppekursuse, koolituse läbiviimine vms. Kui võimalik, siis õppekava huvides võiks koolitust teha ka mõnes kõrgkoolis, kust võiks meile uusi magistrante võrsuda. 
3. Magistrant retsenseerib rakenduskõrgharidusõppe taseme lähedase eriala üliõpilase seminari- või lõputööd. Alternatiivina võimalik koolivälise professionaalse projekti retsenseerimine.
Valmistada üliõpilast korraldusliku, uurimusliku, koolitus- või loomeprojekti juhendamise kogemuse abil ette iseseisvaks erialaseks arendustööks ja töötajate väljaõppeks.
Aine edukal läbimisel üliõpilane 
1) oskab liigendada erialast uurimis-, arendus-, koolitus- või loomeprojekti mõõdetavateks etappideks;
2) oskab erialast uurimis-, arendus-, koolitus- või loomeprojekti läbi viia;
3) mõistab juhendaja ülesandeid, kohustusi, õigusi ja vastutust;
4) valdab akadeemilise kaitsmise protseduuri ja oskab sellesse adekvaatselt panustada;
5) oskab erialaseid töid analüüsida ja kriitiliselt hinnata;
6) oskab kirjutada retsensiooni.
