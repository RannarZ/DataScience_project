Tehnoloogia roll keeruliste probleemide lahendamisel avaliku sektori valdkonnas. Digilahendused ning nende väljakutsed ja rakendamise riskid. Näited ja õppetunnid e-Eesti digilahendustest.
Õppeaine eesmärgiks on E-riigi mõiste määratlemine ja Eesti juhtumi kirjeldus ja analüüs selles raamistikus. Käsitletavad mõisted on seotud e-riigi ning makro-, mikro- ja pikaökonoomikaga (Bannister), e-riigi üldiste majandusteemadega, mille hulgast valida erinevate praktikute kaasabil analüüsitavaid näited: avalikud hüved ja valitsuse ebaõnnestumine (turud, mitte-konkureerivad avalikud hüved ja pakkumise tagamine, stiimulid ja valitsuse ebaõnnestumine); digiökonoomika ja e-riik (vähenenud otsingu-, paljundus-, transpordi-, jälgimis- ja kontrollikulud); IKT ja avaliku sektori tõhusus (nõudluse liigendamine, tehingukulud ja juurdepääs teenustele); õppimine ja kommunikatsioon (infomajandus, organisatsiooniline õppimine); mikrotasandi teenuste pakkumise teemad (stiimulid ja väljatõrjumine).
Õppeaine läbinud õppija:
Kursuse edukalt läbinu: 
* saab aru tehnoloogia ja turutõrgete omavahelistest seostest ning sellest tulenevalt riigi sekkumismehhanismidest; 
* oskab näha tehnoloogiate rakendamise võimalusi keeruliste probleemide lahendamiseks spetsiifilistes avaliku sektori valdkondades; 
* omab ülevaadet erinevatest digilahenduste väljakutsetest ja riskidest; 
* tunneb põhjalikult e-Eesti lugu ja suudab seda kõneisikuna selgitada.
