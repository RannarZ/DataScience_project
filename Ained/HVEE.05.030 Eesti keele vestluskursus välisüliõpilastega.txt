Kursus toimub üliõpilaste paaristööna. Eri emakeeltega üliõpilased moodustavad keeleõppeks tandemid, üks paariline on eesti emakeelega, teine muu emakeelega. Paarilised suhtlevad omavahel eri teemadel eesti keeles. Kursuse jooksul kohtutakse 2 korda nädalas (1 akadeemiline tund korraga). Iga kahe nädala tagant paarilised vahetuvad. Kõik osalejad peavad vestluste kohta päevikut, kuhu teevad iga kohtumise kohta lühikese sissekande.
Anda eesti emakeelega üliõpilastele kogemusi oma emakeele õpetamisest võõrkeelena. Arendada mitte-eesti emakeelega üliõpilaste suulist suhtlusoskust eesti keeles.
Kursuse läbinud mitte-eesti emakeelega üliõpilane 
* oskab paremini suuliselt eesti keeles suhelda;
* oskab vestelda tuttaval, huvitaval või talle olulisel teemal;
* oskab kirjeldada kogemusi, sündmusi ja kavatsusi.
Kursuse läbinud eesti üliõpilased on saanud oma emakeele võõrkeelena õpetamise esmase kogemuse.
