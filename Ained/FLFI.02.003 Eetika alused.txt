Kursuses antakse ülevaade eetika põhiprobleemidest ja -mõistetest: Mis on eetika ja moraal? Eetika etümoloogia. Millega tegelevad teoreetiline ja praktiline eetika ning kutse-eetika? Mille poolest erinevad normatiivsed süsteemid moraal, õigus, religioon? Fakti ja väärtuse seos. Mis vahe on kirjeldaval ja väärtustaval lausungil? Kuidas langetatakse moraaliotsustusi? Kas väärtused on subjektiivsed või objektiivsed? Kust on pärit meie moraalinormid? Kas moraalinormid on universaalsed või kultuurirelatiivsed? Missugused moraalsed kohustused on meil teiste inimeste ees? Mis motiveerib inimesi moraalselt toimima? Kas omahuvi ja moraal sobivad kokku? Kuidas on seotud väärtused ja normid ning väärtused ja õnn?
Tutvustatakse eetika peamisi teooriaid: deontoloogiline ja teleoloogiline eetika, kontraktualism, vooruseetika, psühholoogiline ja eetiline egoism. Õpitakse nende alusel põhjendama moraaliotsustusi.
1) Anda ülevaade eetika põhiprobleemidest ja -mõistetest.
2) Arendada üliõpilaste argumenteerimis- ja arutlusoskust.
3) Toetada isiklikku väärtusselitust
Kursuse lõpuks saab üliõpilane aru olulisemate eetikamõistete tähendusest ning oskab neid mõisteid kasutada, omab ülevaadet peamistest moraaliteooriatest, oskab neid iseloomustada, tunneb nende tugevaid ja nõrku külgi ning eristab nende alamvoolusid.
