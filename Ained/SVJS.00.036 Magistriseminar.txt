Magistriseminar toimub teise õppeaasta sügis- ja kevadsemestril. Õppetöö viiakse läbi e-seminari vormis. Sügissemestri seminarides tutvustavad üliõpilased oma magistritöö kavandit (sh uurimisküsimus, teoreetiline raamistik, uurimismetoodika ja oodatavad tulemused), vastavad küsimustele kavandi kohta ja arutavad teiste üliõpilaste kavandeid. Kevadsemestril toimub magistritöö proovikaitsmine.
Kursuse eesmärk on aidata tudengeid lõputööde kirjutamisel. Kasutades praktilisi harjutusi, arendab kursus üliõpilaste oskusi akadeemiliste uuringute läbiviimisel, esitamisel, kriitilisel hindamisel ja arutamisel ning toetab seeläbi magistritöö edukat lõpetamist.
Kursuse läbinud õpilased (1) on parandanud oma oskusi oma tööd planeerida; 2) on võimelised sõnastama asjakohase, hästi põhjendatud ja originaalse uurimisküsimuse ning valima sellele küsimusele vastamiseks sobiva uurimiskava; (3) oskavad siduda teoreetilisi lähenemisviise uurimismeetodite ja empiirilise analüüsiga; 4) on võimelised esitama analüütilisi, struktureeritud ja põhjendatud argumente ning 5) tunnevad akadeemilise kirjutamise põhimõtteid ja head teadustava.
