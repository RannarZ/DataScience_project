Õpetatakse proteesimist hammaste kõvakudede kahjustusel krooniosa osalisel ja täielikul hävimisel, samuti osalisel hambutusel mitte-eemaldatavate hambaproteesidega.
Praktikumides käsitletakse täiskeraamiliste,  metallokeraamiliste- ja fassettkroonide, tihvthammaste ning sildproteeside valmistamise kliinilis-laboratoorset tehnikat.
Aine eesmärgiks on õpetada hammaste proteesimist hamba krooniosa ulatuslikul kahjustusel ning osalisel hambutusel mitte-eemaldatavate hambaproteesidega.
Üliõpilane omandab teoreetilised baasteadmised fikseeritud hambaproteeside biomehaanilisest olemusest, nende bioloogilisest toimest ja adaptatsioonist, ning nende valmistamise käigust. Mõistab hambaproteeside valmistamisega seotud riske , samuti psühholoogilisi ja sotsiaal-ökonoomilisi aspekte. Kursuse läbimisel oskab üliõpilane teostada põhilisi protseduure fikseeritud hambaproteeside valmistamisel: diagnoosi püstitamine, hammaste prepareerimine, jäljendamine, ajutiste struktuuride  valmistamine, artikulaatorite kasutamine ja restauratsioonide tsementeerimine.
