Tegemist on kombineeritud kursusega, mis koosneb auditoorsest õppest koos veebipõhise toega. Paralleelselt koos veebipõhiste loengutega toimuvad seminarid ja praktikumid. Igal kursusel käsitletava teema kohta on elektroonilised materjalid ja saab kasutada täiendavaid veebipõhiseid materjale teadmiste laiendamiseks. Materjalide s.h ka kirjanduse iseseisvale läbitöötamisele järgneb seminar või praktikum, kus üliõpilane saab oma teadmisi täiendada ja rakendada. Kursuse käigus õpivad üliõpilased tundma ennetustöö korralduslikke võimalusi, terviseedenduslikke meetodeid, kaariesse haigestumise riskirühmade moodustamist, individuaalseid ja professionaalseid vahendeid ja meetodeid vältimaks suu- ja hambahaigusi.
Anda teoreetilisi ja praktilisi oskusi suu- ja hambahaiguste vältimisest.
1. Õpib tundma hambahaiguste ennetustöö korralduslikke võimalusi, terviseedenduslikke meetodeid.
2. Tunneb hambakaariese vältimise võimalusi ja riskirühmade moodustamist.
3. Oskab kasutada individuaalseid ja professionaalseid vahendeid ja meetodeid vältimaks suu- ja hambahaigusi.
4. Teab erinevaid võimalusi vältimaks parodontiidi teket ja pidurdamaks selle arengut.
