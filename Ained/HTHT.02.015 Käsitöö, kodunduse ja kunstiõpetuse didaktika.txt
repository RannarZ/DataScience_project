Kursusel tutvustatakse käsitöö, kodunduse ja kunstiõpetuse didaktika põhialuseid. Tutvutakse käsitöö, kodunduse ja kunstiõpetuse õpetamise ajalooga, erinevate õpetamismeetoditega, õpikeskkonnaga jne. Käsitletakse vasakukäeliste ja erivajadustega laste õpetamist.
Üldeesmärgiks on saada põhilised ainedidaktilised teadmised käsitöö ja kodunduse ning kunstiõpetuse tundide läbiviimiseks II ja III kooliastmes.
Õppeaine läbinud üliõpilane:
1. omab ülevaadet käsitöö ja kodunduse ning kunsti ainekavast, oskab kirjeldada selle seost üldosaga ning tuua näiteid õppeainete ja läbivate teemade lõimimispõhimõtete kohta;
2. oskab koostada ja kasutada erinevaid õppematerjale ning analüüsida neid;
3. mõistab õppimise olemust, on teadlik selle toetamise võimalustest;
4. oskab kavandada ja analüüsida käsitöö ja kodunduse ning kunsti tunde II ja III kooliastmes, kasutades teadmisi õppeprotsessist, ainetunni planeerimisest, kaasaegsete õpimeetoditest, -stiilidest õppetöös ning pidades silmas õpikeskkonna võimalusi;
5. omab ainedidaktilisi teadmisi käsitöö ja kodunduse ning kunsti õppeainete õpetamiseks, suutes neid selgelt ja loogiliselt formuleerida nii kõnes kui kirjas;
6. oskab ennast ja oma tegevust aineõpetajana mõtestada ning suudab lõimida õpetaja läbivaid kompetentse aine- või valdkonnaspetsiifilise õppetööga.
