Natüürmortide maalimise kaudu klassikaliste koloriidi loomise võtete omandamine. Vajadusel meistrite maalide kopeerimine. Inimese kujutamine, portree, figuuri ja akti maalimine. Sõltuvalt grupist akvarellitehnikaga tutvumine.
Luua võimalused ümbritseva keskkonna värvi ning vormikvaliteetide: tooni, koloriidi, heletumeduse, küllastatuse, valguse ja varju toonisuhete, proportsioonide jne. nägemise ning erinevate maalimisvahendite abil kujutamise oskuse omandamiseks. Sealhulgas erinevas formaadis väljendusliku maaliterviku loomise oskus.
*	Oskab näha ja teadvustada ümbritseva keskkonna ning esemete värvikvaliteete, tooni koloriiti, heletumedust, küllastatust, õhuperspektiivi, valguse ja varju toonisuhteid
*	Oskab maalimisvahendite abil, erialastest vajadustest lähtuval tasemel kujutada ümbritsevat keskkonda ning inimesi 
*	Tunneb ja kasutab erialastest vajadustest lähtuvalt koloriidi abil maalilise terviku loomise põhimõtteid
*	Suudab väljenduslikke ja terviklikke maalilahendusi luues end loominguliselt väljendada
*	Oskab end iseseisvalt motiveerida, oma tegevust analüüsida ja oma tööprotsessi ning selle tulemust hinnata
*	Oskab oma töödest terviklikku ekspositsiooni koostada
