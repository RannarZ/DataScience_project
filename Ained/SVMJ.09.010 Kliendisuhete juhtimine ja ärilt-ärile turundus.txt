Ainekursusel tutvustatakse CRM põhimõtteid ning kliendiandmete kasutamise vajalikkust ja võimalusi. Antakse ülevaade kliendisuhete dünaamikast kliendi elutsükli vältel. Teoreetilisi teadmisi rakendatakse grupitöös ettevõtte või organisatsiooni kliendisuhete juhtimise analüüsimisel.
Õppeaine eesmärgiks on anda ülevaade kliendisuhete juhtimise olemusest ja ärilt-ärile turunduse spetsiifikast ning sellest lähtuvalt kliendisuhete juhtimise strateegia kujundamisest.
Kursuse edukalt läbinu: 
* on omandanud teadmised kliendisuhete juhtimise põhiteooriatest ja kontseptsioonidest; 
* saab aru CRM põhimõtetest ja nende rakendamise eeldustest organisatsioonis;
* on võimeline kujundama ettevõtte kliendisuhete juhtimise strateegiat; 
* mõistab kliendiandmete kogumise eesmärke; 
* oskab koguda kliendiandmeid, neid kriitiliselt hinnata ja kasutada andmeid ettevõtte turundustegevuste kavandamisel; 
* on saanud praktilise kogemuse kliendisuhete juhtimise valdkonna probleemi lahendamisel; 
* saab aru kliendisuhete juhtimise võimalustest digi- ja infoajastul; 
* mõistab valdkonna arengusuundumusi ning omab edasiõppimist ja enesearengut soosivat hoiakut; 
* on arendanud suulise ja kirjaliku eneseväljenduse oskust ja õppinud andma ja vastu võtma tagasisidet.
