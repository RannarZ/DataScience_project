Kasutuspõhine lähenemine keelele (Usage Based Linguistics) tähendab kahe põhimõtte järgimist: (1) keel on pidevalt muutuv süsteem, mille olemuse mõistmiseks tuleb küsida miks-küsimusi; (2) neile küsimustele vastamiseks ei piisa enamasti vaid keeleteaduslikust lähenemisest - vastuseid tuleb otsida ka teistest teadusharudest, nt psühholoogist, kognitiivteadustest jne. Uurimisobjektiks on seejuures eranditult tegelik keelekasutus. Õppeaine käigus arendatakse üliõpilaste oskust analüüsida, kokku võtta ja kriitiliselt lugeda keeleteaduslikke tekste ning hinnata ja võrrelda erinevaid keeleteaduslikke lähenemisi. Aine raames loetakse eesti ja ingliskeelseid alustekste, arutatakse üldisi keeleteaduslikke küsimusi ning lahendatakse ülesandeid.
Aine eesmärgiks on omandada keele kasutuspõhise mõtteviisi lähenemise põhisuunad ning selle suuna meetodeid kasutama õppida.
Üliõpilane on omandanud keele kasutuspõhise mõtteviisi põhimõtted ja tähtsamad suunad. Üliõpilase keeleteaduslike tekstide mõistmise oskus on arenenud ning ta oskab kasutada ühe kasutuspõhise keeleteaduse lähenemise meetodeid.
