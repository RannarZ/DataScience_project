Projektijuhtimise põhilised kontseptsioonid ja -mõisted ning mõttekoolkonnad; individuaalsed ja organisatsioonilised kompetentsid ning küpsusmudelid. Ajutised ja alalised protsessid ja organisatsioonid, nende sidustamise viisid. Projektide ja programmide keskkond ning elutsüklid. Programmide ja projektiportfellide ning projektiorganisatsioonide kujundamine ja juhtimine. Äriplaan, selle põhikomponendid ning seos projektidega (programmidega).
Omandada põhiteadmised projektide, programmide ja projektiportfellide ning projektiorganisatsioonide juhtimisest. Omandada arusaam äriplaani olemusest ja seostest projektidega (programmidega).
Kursuse läbinud üliõpilane teab
- projektijuhtimisega seotud põhimõisteid ja -kontseptsioone ning nende rakendusvõimalusi erinevates organisatsioonides ja protsessides;
- individuaalseid ja organisatsioonilisi projektijuhtimise kompetentsimudeleid;
- projekte teostavate organisatsioonide siseste ja vaheliste suhete toimimist selgitavaid teooriaid ning vastavate struktuuride toimimise printsiipe;
- projektikavade ja äriplaanide põhilisi komponente ja nende seoseid ning mõistab projektiomaniku rolli olemust.
Kursuse läbinud üliõplane oskab analüüsida organisatsiooni ärivajadusi ja/või äriideed ning määratleda neile vastavaid projekte (programme), mis sobivad organisatsiooni projektiportfelli.
