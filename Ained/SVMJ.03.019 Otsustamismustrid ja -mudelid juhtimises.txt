Õppeaine võtab vaatluse alla käitumusliku majandusteaduse, ratsionaalse ja administratiivse mudeli, mänguteooria, heuristika, piiratud ja ökoloogilise ratsionaalsuse. Õppeaine toetub tugevalt kaasustele ja eksperimentide tutvustamisele.
Kursuse eesmärgiks on ettevõtte juhtimisotsustele majandusteoreetilise tausta loomine.
Kursuse edukalt läbinu:
* oskab rakendada erinevaid tehnikaid majandusteoreetiliste mudelite loomiseks ja äriprobleemide lahendamiseks (optimeerimine, otsustamine määramatuse tingimustes, mänguteooria);
* tunneb ratsionaalsete ning administratiivsete mudelite eripärasid ning erinevusi;
* oskab ära tunda heuristikute ning kognitiivsete nihete mõju otsuste tegemisel;
* oskab analüüsida tarbijate ja ettevõtete käitumist nii matemaatiliste mudelite kui ka käitumuslike mudelite abil.
