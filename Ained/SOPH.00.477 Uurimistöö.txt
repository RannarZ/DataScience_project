Uurimistöö on suurem uurimusliku sisuga töö, mis psühholoogiaüliõpilastel (ja psühholoogiat kõrvalainena õppivatel üliõpilastel, kes soovivad astuda psühholoogia magistriõppesse) tuleb sooritada bakalaureuseprogrammi (või kõrvaleriala) läbimiseks.

Uurimistöö võimaldab üliõpilastel ilmutada oma loomingulisust, analüüsi- ja mõtlemisvõimet ning väljendusoskust.
Anda psühholoogilise uurimuse kavandamise, planeerimise ja läbiviimise ning sellest kirjaliku ja suulise ülevaate andmise kogemus.
* oskus uurida mingit aktuaalset psühholoogilist probleemi
* oskus otsida, refereerida ja analüüsida erialast kirjandust, võrrelda seal leiduvaid uurimistulemusi ja kasutatud meetodeid
* oskus kasutada psühholoogia uurimis- ja andmeanalüüsimeetodeid
* oskus kirjutada sisukalt ja kokkuvõtvalt käsitletud probleemist ja saadud tulemustest
* oskus selgelt ja ülevaatlikult tutvustada oma uurimistöö tulemusi
