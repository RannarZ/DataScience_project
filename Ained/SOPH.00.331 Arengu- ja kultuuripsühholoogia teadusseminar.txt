Teadusseminar on mõeldud kõikide õppeastmete tudengitele, kelle uurimistöö käsitleb kultuurifaktorite osa lapse arengus ja psühholoogilises kohanemises. Teretulnud on ka teised arengu-ja kultuuripsühholoogiast huvitatud tudengid.Rohkem tähelepanu pööratakse kõne, suhtlusoskuste, enesekäsitluse ja  väärtuseelistuste arengule. Teadusseminaris käsitletakse üliõpilase uurimistöö teemaga seonduvat uuemat kirjandust, analüüsitakse uurimistöös ettetulevaid probleeme, arutletakse tulemuste üle ning planeeritakse uuringute edasisi etappe. Eesmärgiks on elav mõtte- vahetus seminari vormis, üliõpilastelt oodatakse kõrget osalusaktiivsust.  Vaatluse all on erinevad arengu- ja kultuuripsühholoogia uurimismeetodid ning tegeletakse konkreetsete uurimuste jaoks kogutud andmete analüüsi ja nende tulemuste tõlgendamisega. Arutletakse arengupsühholoogia  ajakirjade (Culture and Development, Child Development, Developmental Psychology, International Journal of  Behavioral Development jt.) viimastes numbrites avaldatud artiklite üle.
Lapse arengu uurimisega tutvumine.
Kursuse edukalt läbinud üliõpilane:
-	 oskab otsida, refereerida ja analüüsida erialast kirjandust andmebaasidest, on kursis valdkonna klassikaliste ja uuemate teadusuuringutega
-	 oskab selgelt ja ülevaatlikult tutvustada oma uurimisvaldkonnaga seotud uurimistulemusi
-	oskab oma uurimisvaldkonna uuemaid teadustulemusi seostada varasemate teooriate ja käsitlustega
-	oskab paremini mingit aktuaalset psühholoogilist probleem uurida.
