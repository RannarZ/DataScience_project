Kursusel tutvutakse eesti rahvakunsti ja saadakse ülevaade tarbijakasvatusest.
Üldeesmärgiks on saada ülevaade käsitöö ja kodunduse õppeainest, käsitöö olemusest ning tarbijakasvatusest. Kujundada arusaam rahvatekstiili olemusest ja kujunemisest kultuuriajaloo taustal, tuues esile rahvarõiva üksikosade valmistamise alused ja kandmise traditsioonid.
Õppeaine läbinus üliõpilane:
1. omab ülevaadet rahvakunsti mõistest, eesti kihelkondade rahvarõivastest ja nende arengusuundadest üldise kostüümiajaloo taustal ning ornamenteerimise põhialustest;
2. koostab ja tutvustab kirjanduse ning muuseumiesemete vaatluse põhjal ühest eesti kihelkonna rahvarõivakomplektist kokkuvõtliku ülevaate;
3. tunneb ja oskab valmistada rahvarõivaste juures kasutatavaid töövõtteid ja koostab nendest metoodilise õppematerjalide kogu ning analüüsib omandatud teadmiste rakendamise võimalusi II ja III kooliastme käsitöötundides;
4. analüüsib oma tarbijakäitumist ja omandatud teadmiste rakendamise võimalusi II ja III kooliastme käsitöö- ja kodunduse tundides.
