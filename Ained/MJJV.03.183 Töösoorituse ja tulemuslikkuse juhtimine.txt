Kursuse käigus käsitletakse töötajate töösoorituse juhtimise, sh töösoorituse hindamise, töötasustamise (tulemustasustamise) ja arendamise teemasid. Keskendutakse töösoorituse juhtimise praktilistele küsimustele ning omandatakse teadmisi ja oskusi tagasisidestamisest ja grupi coachingust, mis on kasulikud nii enese kui teiste juhtimiseks organisatsiooni arendamisest ja efektiivsusest lähtuvalt. Teoreetiliste ja praktiliste mudelite ja juhtimismeetodite analüüsimise kõrval pööratakse tähelepanu nende seostele juhtimispraktikaga.
Aine eesmärgiks on omandada teadmisi ja oskusi töötajate töösoorituse juhtimise (töösoorituse hindamise, töötasustamise ja arendamise) uuematest käsitlustest ning töö tulemuslikkuse tagasisidestamisest ja töötajate arendamisest. Aine raames omandatakse praktilised oskused grupicoachingu metoodika rakendamisel töötajate ja organisatsiooni arendamise perspektiividest lähtuvalt.
Mõistab ja oskab analüüsida töösoorituse juhtimise komponente ja kohta organisatsiooni arendamisel, nii töötaja kui juhi töö spetsiifikast ja organisatsiooni tulemuslikkusest lähtuvalt.
Mõistab ja oskab rakendada töösoorituse arendamise ja tagasisidestamise meetodeid (sh grupicoachingut) nii töötaja kui juhi töö spetsiifikast lähtuvalt. 
Oskab seostada ja analüüsida töösoorituse juhtimist nii teoreetiliselt kui praktiliselt organisatsiooni juhtimise kui tervikuga. 
Oskab analüüsida töösoorituse hindamise ja töötasustamise teoreetilisi ja praktilisi küsimusi ning prognoosida töösoorituse juhtimise positiivseid ja negatiivseid tagajärgi organisatsioonis.
Omandab grupi coachingu metoodika ning oskab seda loovalt kasutada meeskonna juhtimises tööjuhtumite lahendamisel.
Omandab praktilised oskused töösoorituse juhtimise valdkondades organisatsiooni, meeskonna ja indiviidi tasandil.
