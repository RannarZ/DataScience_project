Õppeaine läbimine toetab üliõpilase professionaalset arengut, luues võimalusi seostada ülikooliõpingud tervikuks praktilises professionaalses töös enda poolt valitud organisatsioonis. Üliõpilane täidab juhendatud ja iseseisvaid praktikaülesandeid töökeskkonnas, reflekteerides toimuvat praktikapäevikus.  Omandatud kogemused aitavad üliõpilasel seostada seniseid teadmisi ja oskusi praktilise tööeluga. Üliõpilane sooritab praktika, arvestades oma spetsialiseerumisvaldkonna ja lisapädevusega, samuti on soovituslik seostada praktika magistritööga. Täpsemad tingimused on esitatud praktikajuhendis.
Õppeainel on kaks üldeesmärki, mis saavutatakse, tuginedes läbitud ülikooliõpingutele ja juhendamisele/supervisioonile:
- toetada üliõpilase kujunemist valitud suuna/valdkonna professionaaliks, luues võimalused eelnevalt läbitud õpingute terviklikuks seostamiseks praktilise tegevusega haridusasutuses/organisatsioonis;
- luua võimalused õppimise ja õpetamise ning kasvatustöö ja nende protsesside juhtimise kui terviku tundma õppimiseks ja läbiviimiseks kompaktse õppeperioodi vältel.
Lisaeesmärk on võimaldada valdkonnaspetsiifiline praktika prartikabaaasis, integreerimaks valdkonna teoreetilisi teadmisi ja metoodilisi pädevusi praktilise tegevusega haridusasutuses/organisatsioonis.
Õppeaine läbinud üliõpilane:
- oskab kavandada, ette valmistada, läbi viia, analüüsida ja hinnata oma professionaalset tegevust;
- oskab oma tegevusi kavandades ja läbi viies pöörata tähelepanu kolleegide/õppijate eripäradele, eelteadmistele, vajadustele (sh erivajadustele) ning huvidele;
- kavandab oma professionaalseid tegevusi süsteemselt, tõenduspõhiselt ja loovalt, lähtudes asjakohastest regulatsioonidest, haridusasutuse, haridusastme ja/või õppeaine eripärast ning õppijate vajadustest ja huvidest;
- integreerib tulemuslikult ülikooliõpingutes omandatud teadmisi, oskusi ja hoiakuid.
