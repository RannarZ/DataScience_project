Kuna suur osa rahvusvahelisest õigusest on kirjutatud rahvusvaheliste organisatsioonide poolt või nende egiidi all, on oluline tunda ka nende organisatsioonide ja institutsioonide õiguslikku raamistikku, nende pädevusi ning nende toimimist, aga ka nende panust rahvusvahelise õiguse arengusse. Kursuse käigus antakse ülevaade rahvusvaheliste institutsioonide õigusest, so nende ülesehitusest, nende õigustest ja kohustustest, nende õigusloome pädevusest, neile antud privileegidest ja immuniteetidest ning nende rahvusvahelisest vastutusest. Lisaks teoreetilisele ülevaatele analüüsitakse kursuse käigus ka rahvusvaheliste kohtute otsuseid ning asjassepuutuvate rahvusvaheliste komisjonide arutelusid ja aruandeid.
Kursuse eesmärk on anda ülevaade rahvusvahelisetest institutsioonidest, nende õiguslikust ja materiaalsest toimimisest, nende tegevust reguleerivatest reeglitest ja õigusaktidest ning rahvusvaheliste organisatsioonide vastutusest. Kursus arendab üliõpilase teadmisi rahvusvaheliste institutsioonide õiguslikust regulatsioonist, samuti nende panusest rahvusvahelisse õigusesse ja selle arendamisse.
Õppekava läbinud üliõpilane:
-	Nimetab rahvusvaheliste institutsioonide õiguse aluspõhimõtteid
-	Määratleb rahvusvaheliste institutsioonide õigusvõime peamisi allikaid
-	Selgitab rahvusvaheliste institutsioonide ja nende osalisriikide omavahelisi suhteid
-	Kirjeldab rahvusvaheliste institutsioonide õigusloome protsesse
-	Võrdleb erinevate rahvusvaheliste institutsioonide volitusi
-	Lahendab rahvusvaheliste institutsioonide õigusliku vastutusega seotud hüpoteetilisi kaasuseid
