Semestri jooksul toimub 10 ca 3 tunnist erineva lähteülesandega klausuuri, mille käigus skitseeritakse eskiisprojekt. Omandatakse hoone erinevate funktsioonide koostoimimise loogika, standartsete komponentide (mööbel, uksed, aknad, küttekolded) levinumad gabariidid, hoone vabakäelise visandamise proportsioonitunnetus, arhitektuurse graafika märgisüsteem.
Omandada veenev käeline skitseerimisoskus hoone eskiisprojekti koostamiseks.
Kursuse edukal läbimisel üliõpilane:
   - oskab skitseerida vabakäeliselt hoone plaanid, vaated lõiked;
   - oskab skitseerida vabakäeliselt vabas mõõtkavas kujutades hoone elemente joonisel proportsionaalselt;
   - omab ettekujutust levinumate mööbli ja ehituse detailide (aknad, uksed, jne.) mõõtudest;
   - oskab eskiisi tasemel kirjeldada hoone ehitus- ja ekspluatatsiooniprotsessi;
   - omab arusaamist tavapäraste sillete ulatuses kasutavatest puidu ristlõigetest;
   - omab arusaamist tavapäraste ehituskonstruktsioonide tüüplõigetest.
