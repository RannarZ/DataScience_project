Käsitletakse inimese liigutustegevuse juhtimise ja kehahoiu regulatsiooni üldprintsiipe ning motoorse arengu seaduspärasusi. Vaadeldakse inimese motoorse võimekuse muutusi kesk- ja vanemas eas ning seoses kehalise treeningu ja inaktiivsusega. Tutvustatakse motoorsete funktsioonide põhilisi uurimismeetodeid (elektromüograafiat, dünamograafiat, müotonomeetriat, videograafiat, goniograafiat jt.) ja nende rakendamise võimalusi.
Aine õpetamise eesmärk on anda üliõpilastele teadmised inimese motoorsete funktsioonide muutustest erinevatel eluperioodidel ja seoses kehalise aktiivsusega, samuti motoorse võimekuse peamistest uurimismeetoditest.
Üliõpilane mõistab inimese liigutustegevuse ja kehahoiu regulatsiooni üldisi seaduspärasusi. Omab algteadmisi motoorsete funktsioonide muutustest erinevatel eluperioodidel. Tunneb kinesioloogia põhilisi uurimismeetodeid
