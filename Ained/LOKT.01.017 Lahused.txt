Valikkursuses käsitletakse põhjalikult lahuste omadusi, lahuste valmistamist ja erinevaid lahuste kontsentratsiooni väljendusviise. Lahendatakse arvutus- ning probleemülesandeid.
Omandada lahuste omaduste, kontsentratsiooni väljendusviiside ja lahustes esinevate tasakaaludega seotud ülesannete lahendamise oskus.
1.Kursuse läbinud üliõpilased teavad erinevaid lahuse kontsentratsiooni väljendusviise (massi- ja mahuprotsent, molaarsus, molaalsus, moolimurd, normaalsus ja oskavad teha kontsentratsiooni väljendusviiside ümberarvutusi.
2.Oskavad lahendada lahuste valmistamise, lahuste lahjendamise ja lahuste segamisega seotud arvutusülesandeid.
3.Oskavad lahendada ülesandeid, mis on seotud elektrolüütide lahustes esinevate  protsessidega (pH arvutused hapete- ja leeliste lahustes, puhverlahustes ning hüdrolüüsuvate soolade lahustes).
4. Teevad vahet ja eristavad lahustes tekkivaid erinevaid süsteeme, valivad vastavad arvutusvalemid nende lahuste omaduste arvutamiseks. Oskavad hinnata lahuste ligikaudseid pH väärtusi.
5.Tunnevad lahuste üldisi (kolligatiivseid) omadusi ja suudavad teha vastavaid lihtsamaid arvutusi.
6. Oskavad lahendada lihtsamaid arvutusülesandeid reaktsioonivõrrandi põhjal.
