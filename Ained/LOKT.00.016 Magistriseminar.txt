Aine sisuks on magistrantide töö individuaalse teadusteema või uurimisprojektiga ja tutvumine selleks vajaliku erialase kirjandusega, tulemuste esitamine seminaridel ja konverentsidel, ning teaduskonnas toimuvate regulaarsete teadusseminaride kuulamine. Punktid antakse töö tulemuslikkuse põhjal 2 aasta jooksul.
Käeoleva kursuse eesmärgiks on tutvustada magistrantidele eelkõige oma eriala, aga ka naabererialade uurimistulemusi, samuti mitmesuguseid laiemat huvi pakkuvaid teoreetilisi ning metoodilisi probleeme. Lisaks arendatakse kursuse käigus oma magistritööd, arutlemisoskust ja teadusliku ettekande tegemist. Tudengid omandavad kogemuse oma teadustöö korrektsest ja köitvast esitamisest nii artiklitena kui ettekannetena.
Aine läbinud üliõpilane: 1. Oskab koostada ja esitleda oma teadustöö tulemusi nii suuliselt kui kirjalikult ning arendada teaduslikku diskussiooni oma erialal; 2. Teab artiklite kirjutamise üldreegleid ja suudab koostada teaduslikku artiklit oma andmete alusel; 3. Üliõpilane tunneb peamisi ettekannete koostamiseks ja artiklite kirjutamiseks kasutatavaid programme ja tehnilisi abivahendeid. 4. Tunneb erinevate teadusajakirjade artiklite koostamise juhiseid ja sellealast sõnavara. 5. Suudab orienteeruda teaduskirjanduses ning kriitiliselt hinnata varasemalt avaldatud andmeid oma teadustöö kontekstis. 5. Suudab aru saada ja esitada ka teiste poolt publitseeritud teadustulemusi.
