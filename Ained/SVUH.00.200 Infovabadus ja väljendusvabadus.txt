Õppeaine on jagatud 5 alateemaks:
1) Poliitiline ja kunstiline sõnavabadus, avalik huvi  ning  informatsiooniline enesemääramine; "õigus olla unustatud".
2) Difamatsioon, mittevaraline kahju ja vaenukõne.
3) Läbipaistvuse kontseptsioon info- ja kommunikatsiooniõiguses:  Infovabadus (sh juurdepääs avalikule teabele), ja "vilepuhujate" regulatsioon
4) Ajakirjanduse eriregulatsioon: allikakaitse ja vastulause õigus.
5) Äriline sõnavabadus, turundus- ja reklaamiregulatsioon; audiovisuaalse meedia regulatsioon
Aine eesmärk on anda õppijatele ülevaade  meedia ja kommunikatsiooni õigusliku regulatsiooniga seotud põhilistest valdkondadest. 
Õppeaine läbimine võimaldab üliõpilasel praktikas ära tunda olukordi, kus on konflikt väljendusvabaduse, infovabaduse, isiklike õiguste ja turvalisusega seotud õiguste vahel; neid olukordi analüüsida ja oskuse kaalutleda erinevate õiguste  ja nende õigustega kaasnevate väärtuste vahel.
-	Õppija mõistab  ja kasutab meedia- ja kommunikatsiooniõiguse peamisi mõisteid, orienteerub peamistes meedia- ja kommunikatsiooni regulatsiooni kontseptsioonides.
-	Õppija suudab funktsionaalselt lugeda meedia-  ja kommunikatsiooniõigusega seotud kohtulahendeid ja akadeemilisi tekste.
-	Õppija tunneb olulisemaid õigusakte ning kohtulahendeid ja oskab neid iseseisvalt kasutada praktikas asetleidvate juhtumite analüüsimiseks.
-	Õppija oskab märgata sõna- ja infovabadusega  seotud konfliktseid õiguslikke olukordi ja oskab, kohtulahendite abil, tuua välja kaalutluskohad.
-	Õppija oskab leida ja kasutada meedia ja kommunikatsiooniõigusega seotud peamisi teabeallikaid.
