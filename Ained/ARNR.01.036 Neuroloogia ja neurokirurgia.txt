Õpetatakse neuroloogiliste haigete uurimise iseärasusi ning tutvustatakse pea-ja seljaaju, perifeersete närvide ja lihashaiguste diagnostikat ja ravi.
Õpetada neuroloogiliste ja neurokirurgiliste haigete kliinilise uurimise võtteid ning pea- ja seljaaju, perifeersete närvide ning lihashaiguste diagnoosimise ja ravi võimalusi. Käsitleda eluohtlike neuroloogiliste sündroomide diferentsiaaldiagnostikat ning esmase käsitluse põhimõtteid.
Kursuse läbinud  üliõpilane:
1. Oskab suhelda patsientidega, kellel on neuroloogilised või neurokirurgilised haigused
2. Oskab patsiendi kaebusi kuulates tuvastada võimalikku neuroloogilist häiret
3. Teab põhilisi aspekte neuroloogilisest toopilisest diagnoosist
4. Oskab patsienti kliiniliselt neuroloogiliselt uurida ning põhjendatult esitada võimaliku diagnoosi hüpoteesid
5. Teab neuroloogia ning neurokirurgia erialasse puutuvaid olulisemaid laboratoorseid, instrumentaalseid ning radioloogilisi uurimismeetodeid.
6. Teab olulisemaid neuroloogilisi ja neurokirurgilisi haigusi - nende levimust, diagnoosikriteeriume, raviprintsiipe (akuutne ravi ning rehabilitatsioon)
