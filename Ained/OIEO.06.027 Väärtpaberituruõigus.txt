Loengusarja käigus käsitletakse õppejõu poolt valitud teemade raames järgmisi olulisemaid valdkondi Eesti ja Euroopa Liidu väärtpaberiõiguses: väärtpaberite õiguslik ja sisuline olemus; kapitali kaasamise erinevad viisid; investeerimisteenused ja väärtpaberite järelturg (börs); tuletisinstrumendid; investeerimisfondid; ülevõtmised; turukuritarvituste regulatsioon. Sealjuures on võrdlusena teatud osa USA föderaalsel ja Euroopa Liidu erinevates liikmesriikides kehtival väärtpaberiõigusel. Teoreetiliste käsitluste kõrval on loengu läbiviimisel oluline osa praktilistel küsimustel.
Loengusarja üldeesmärgiks on selgitada üliõpilastele väärtpaberituru toimimise põhimõtteid ning selle põhjal käsitleda reguleerivate õigusaktide sisu ning eesmärke. Loengu käigus tutvustatakse väärtpaberituruõiguse aluspõhimõtteid ja turuosalistele kohalduvat konkreetset õiguslikku raamistikku. Eesmärgiks on tutvustada eelkõige Eesti ja Euroopa Liidu regulatiivset keskkonda.
Pärast kursuse läbimist peab üliõpilane olema võimeline:
-	mõistma väärtpaberituru peamisi toimimismehhanisme ja tehinguid; 
-	mõistma ja selgitama turuosaliste huvisid ja eesmärke;
-	selgitama Eesti ja Euroopa Liidu väärtpaberituruõiguse alusprintsiipe ning kursuse käigus läbitud regulatsioonide olemust ja eesmärke;
-	arutlema Eesti ja Euroopa Liidu väärtpaberiregulatsiooni probleemide ja alternatiivsete lahenduste üle;
-	rakendama kehtivaid põhimõtteid ja norme praktiliste kaasuste abil.
