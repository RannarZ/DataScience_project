Kursusel arutatakse käimasolevate teaduslike uurimistööde, kaasaegsete trendide ja uusima teaduskirjanduse üle nõustamis- ja tervisepsühholoogia valdkonnas, et toetada teadlane-praktik mudelit psühholoog-nõustaja väljaõppes.
Kursuse eesmärgiks on nõustamispsühholoogia suunale orienteeruvate tudengite professionaalse arengu ja magistritöö valmimise toetamine ning tõenduspõhise lähenemise oskuse arendamine tervisepsühholoogiaga seonduvate teemade kontekstis.
Oskab kriitiliselt tõlgendada nõustamis- ja tervisepsühholoogia teemalisi teadusuuringuid.
Kavandab uurimise, hindamise, tulemuste tõlgendamise ja sekkumise nõustamis- ja tervisepsühholoogia kontekstis lähtudes kaasaegsetest suundadest ja avaldatud uurimustest.
