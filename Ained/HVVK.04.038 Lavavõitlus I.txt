Õppetöö toimub füüsiliste praktikumide vormis rühmatööna.
Eesmärgiks on anda baasoskused lavalise võitluse elementide kasutamiseks etenduskunstide kontekstis konkreetsete näitlejaülesannete realiseerimiseks.
Ainekursuse läbinud üliõpilane
-on teadlik ja oskab rakendada ohutustehnikat nii lavalise võitluse elementide omandamisel kui kasutamisel etenduskunstide kontekstis ning on võimeline ootamatutes olukordades reageerima ohutult;
-on omandanud nii füüsilise kui ka keelelise sõnavara, et lavapartneriga kokku leppida ja tagasisidestada lühemaid koreograafiaid õige ohutustehnikaga;
-valdab ja oskab rakendada algtasemel lavalises keskkonnas erinevaid ilma relvata lavavõitluse elemente vastavalt oma füüsilistele eeldustele (löögid, kukkumised, vedamised);
-oskab rakendada lavavõitluse elemente konkreetse näitlejaülesande realiseerimiseks.
