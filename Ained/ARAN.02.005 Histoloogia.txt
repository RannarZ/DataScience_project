Käsitletakse inimese embrüonaalse arengu ja kudede ehituse üldisi printsiipe ning organite mikroskoopilist ehitust organsüsteemide kaupa. Praktikumides histoloogiliste preparaatide mikroskopeerimisel õpitakse tundma kudede ja organite ehituse iseärasusi. Kursus toimub läbi kahe semestri - esimesel semestril käsitletakse üldhistoloogia raames põhikudede ehitust ja antakse ülevaade inimese embrüonaalse arengu varastest etappidest, teisel semestril käsitletakse erihistoloogias organsüsteemide kaupa organite mikroskoopilist ehitust.
Kursuse eesmärgiks on anda teadmisi rakkude, kudede ja organite mikroskoopilisest ehitusest ja arengust rõhuasetusega struktuuri ja funktsiooni seostele.  Kursusega antakse praktilisi oskusi histoloogiliste preparaatide mikroskopeerimisel ning tänu alusteadmiste andmisele kudede ja organite normaalsest ehitusest luuakse baas edaspidiseks mõistmaks inimkehas haiguste korral toimuvaid muutusi.
Õppeaine läbinud üliõpilane:
1. Tunneb histoloogliste preparaatide valmistamise põhimõtteid ja oskab preparaate mikroskopeerida.
2. Teab inimese embrüonaalse arengu varaseid arenguetappe, kudede ja organite embrüogeneesi ja mõistab väärarengute tekkimise põhjuseid.
3. Suudab iseloomustada kudede põhitüüpe ja näha seoseid kudede ehituse ja funktsiooni vahel.
4. Mõistab organite histoloogilise ehituse põhiprintsiipe
5. Tunneb organite normaalset mikroskoopilist struktuuri ja suudab näha seoseid organite ja organsüsteemide ehituse ja talitluse vahel.
