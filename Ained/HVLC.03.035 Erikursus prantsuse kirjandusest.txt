Kursusel käsitletakse peamiselt 17.-19. sajandi prantsuse kirjandust: peamiselt romaane ja novelle, mis asetavad peategelase(d) turvalisest ja harjumuspärasest keskkonnast väljapoole ja panevad nad kohtuma millegagi, mis on üllatav ja võõras.
Kursuse eesmärgiks on täiendada üliõpilasel oma varasemat kogemust kirjanduslike tekstide üle arutlemisel, keskendudes teostele, mis toovad esiplaanile isiksuse elu- ja kujunemisloo, seal juures eriliselt valgustades kirjanduslike tegelaste kokkupuuteid neist erineva keskkonnaga: teistsuguste tegelaste, võimalike maailmade, võõraste kultuuride ning ajastutega.
Kursuse käigus omandab üliõpilane oskuse mõista täpsemalt fiktsionaalse maailma eripärasid, arutleda erinevate kultuuriliste kogukondade toimimismehhanismide, sh kultuuride suhtlemisviiside üle, ning läbi varasemate ajastutega kõrvutamise mõista ning oma seisukohti väljendada ka tänapäevase ühiskonda puudutavatel olulistel teemadel.
