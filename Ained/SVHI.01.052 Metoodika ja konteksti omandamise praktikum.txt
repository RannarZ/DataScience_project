Õppeaine raamistab ja sildab õppekava läbimise käigus sooritatavaid praktikaid ning võimaldab omandada spetsiifilise valdkonna metoodika, pakkudes üliõpilastele tuge praktika ettevalmistamisel ja sooritamisel ning toetades perioodiliselt üliõpilaste omavahelist ja ülikoolipoolse juhendaja vahelist reflektsiooni.
Õppeaine eesmärk on:
- võimaldada üliõpilasel valmistuda praktika edukaks sooritamiseks ja selle sidustamiseks eelneva õpikogemusega;
- võimaldada valitud spetsiifilise valdkonna metoodika omandamist.
Õppeaine edukalt läbinud üliõpilane:
- omab ülevaadet olulisematest haridusvaldkonna institutsioonidest;
- on teadlik praktika eesmärkidest ning oskab vastavalt oma praktikategevust planeerida;
- tunneb praktika regulatsioone;
- on tuttav praktika sooritamise vahenditega ning oskab neid kasutada.
