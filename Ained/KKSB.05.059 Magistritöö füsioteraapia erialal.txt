Esmase erialase teadustöö tegemise kogemuse omandamine: teadusinfo otsimine, puuduoleva teadmise leidmine, uurimistöö planeerimine, uuringute teostamine, uuringuandmete analüüs, magistritöö kirjalik esitamine ning töötulemuste kokkuvõtte suuline esitamine.
Füsioteraapia-alase magistritöö koostamisega omandab üliõpilane esmase teadustöö tegemise kogemuse, oskused analüüsida tõenduspõhist informatsiooni, mõelda kriitiliselt, teha koostööd juhendaja ja uuritavatega ning väljendada end nii kirjalikult kui suuliselt akadeemiliselt.
Üliõpilane:
- teab asjakohaste publikatsioonide leidmise kanaleid ning oskab määrata otsingukanalite ja publikatsioonide teaduslikku väärtust;
- saab aru eetilistest ja õiguslikest aspektidest uuringu läbiviimisel;
- loeb kriitiliselt teadusartikleid ning püstitab uurimisküsimuse;
- koostab uurimiskava, kogub andmeid, analüüsib ja tõlgendab neid ning planeerib teadustöö;
- teab, mis on eetikakomitee funktsioon ning koostab eetikakomitee taotluse;
- värbab uuringusse uuritavad, suhtleb nendega, teostab vajalikud mõõtmised, analüüsib uuringutulemusi ning selgitab neid ka uuritavatele;
- esitab magistritöö kirjalikult ning kokkuvõtte uuringutulemustest suuliselt, magistritööde kaitsmise protseduuril.
