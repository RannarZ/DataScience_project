Õppeaines käsitletakse süvendatult õigusteadusliku uurimise metodoloogia ja juriidilise meetodiõpetuse põhilisi suundumusi, nende ajaloolist konteksti ja aktuaalseid probleeme. Seminarides toimub doktorantide uurimisprojektide diskuteerimine.
Ettekande-, oponeerimis-, modereerimis- ja diskussioonikogemuse omandamine; õigusteadusliku sisuga teadusartikli või monograafia osa kavandamiseks ja koostamiseks vajalike metodoloogiliste teadmiste ning oskuste arendamine.
Kursuse läbinud doktorant: tunneb õigusteadusliku uurimise metodoloogia ja juriidilise meetodiõpetuse erinevaid suundi, samuti nende ajaloolist konteksti; teadvustab erinevate metodoloogiliste lähenemisviiside võimalusi; oskab kriitiliselt hinnata ja rakendada õigusteaduslikuks teadustööks sobivaid meetodeid; oskab kriitiliselt hinnata õiguslike ja õigusteaduslike meetodite rakendamist.
