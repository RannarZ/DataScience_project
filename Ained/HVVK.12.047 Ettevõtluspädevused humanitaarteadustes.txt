Kursus koosneb otseülekannetena loengutest ja grupitöödest veebis, mille raames kaetakse järgmised teemad:
*ettevõtlusalane baasterminoloogia;
*äri- ja projektiideede leidmine, analüüsimine, arendamine ja kommunikeerimine;
*ettevõtlusprotsessi olemus, eeldused ja komponendid;
*eelarvestamise põhialused, rahastajate leidmine;
*äri- või projektiidee jaoks taustainformatsiooni kogumine ja analüüsimine (konkurentsianalüüs jne);
*ärimudel kui kontseptsioon ja ärianalüüsi tööriist;
*turunduse ja kommunikatsiooni põhitõed;
*rollid meeskonnas ja efektiivne meeskonnatöö korraldamine;
*äriplaani või projekti koostamine, vormistamine ja esitlemine.
Kursuse eesmärk on arendada ettevõtlushoiakut, omandada ettevõtlusalaseid teadmisi ning rakendada need oma idee vormimisel äriplaaniks. Õppijad omandavad kursuse käigus põhiteadmised ning praktilised oskused (äri)plaani kavandamiseks, käivitamiseks. Kursus lõppeb äriplaanide esitlemisega.
Aine edukalt läbinud üliõpilane:
-oskab märgata ja mõistab olulisemaid sotsiaalseid, kultuurilisi ja majanduslikke trende, mis mõjutavad ettevõtluskeskkonda;
-oskab strateegiliselt äriideid hinnata ja valida, seostada isiklike ja meeskondlike eesmärkidega;
-mõistab enda ja teiste rolli meeskonnas, oskab efektiivselt tiimitööd korraldada;
-mõistab brändi olemust;
-oskab äriideed kommunikeerida ja turundada;
-oskab äriidee elluviimisega seotud tegevusi planeerida ja eelarvestada;
-omab ülevaadet toote või teenuse arendamise põhiprotsessidest ning kvaliteedijuhtimisest;
-oskab äriidee elluviimisega seotud riske analüüsida ja juhtida;
-mõistab ärimudeli olemust ja erinevaid ärimudeli raamistikke ning oskab neid äriidede analüüsimisel ja arendamisel kasutada; 
-tunneb olulisemaid esitlustehnikaid ja oskab projekti koos meeskonnaga esitleda.
