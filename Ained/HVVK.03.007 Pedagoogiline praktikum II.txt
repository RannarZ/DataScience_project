Ainekursus toetab üliõpilase professionaalset arengut, luues võimalused õpingute raames omandatavate teoreetiliste teadmiste lõimimiseks ja praktiliseks harjutamiseks ülikooli õppelaborites. Ainekursus loob läbi videoanalüüsi ja mikroõpetamise võimaluse analüüsida ja seeläbi arendada oma teadmisi, oskusi ja pädevusi arvestades valdkonna- ja erialaspetsiifilisi kompetentse ja didaktikat. Praktikumi käigus sooritatud üleannetele annavad õppejõud praktikumi jooksul jooksvalt tagasisidet.
Õppeaine üldeesmärgiks on toetada üliõpilase kujunemist õpetajaks, luues võimalused valdkonna- ja ainedidaktika mooduli õppeainetes omandatava praktiliseks harjutamiseks ülikoolis enne praktika alustamist õppeasutuse keskkonnas.
Üliõpilane:
1)	oskab videote põhjal analüüsida, mil määral õppekeskkond on turvaline, kõigi õppijate kaasamist toetav ja võimaldab õppijatel tunda eduelamust
2)	integreerib erinevates valdkonna- ja ainedidaktika ainetes omandatud teadmisi, oskusi ja hoiakuid praktilises õpisituatsioonis ülikooli õppelaboris
