Kursus õpetab nägema silmale sageli varjatud, kuid biosfääri toimimisel oluliste organismirühmade funktsiooni, ehitust ja elutegevust. Kursus koosneb loengutest ja seminaridest.
Kursuse kohustuslik osa on referatiivne seminaritöö ja selle ettekandmine, mille läbi arendatakse kirjalikku ja suulist eneseväljendus- ja esinemisoskust ning esineja tagasisidestamist läbi kiituse ja kriitika. Tudengite seminariettekanded toimuvad loenguaegadel, algavad 7-8 loengu ajal ja võtavad seejärel ca pool iga loengu ajast. 
Peamised õppematerjalid on lektori koostatud elektroonilised konspektid ja loenguslaidid. Seminaritöö sooritamine eeldab paari enda poolt valitud või etteantud teadusartikli läbitöötamist.
Ülevaade vetikate olemusest, evolutsioonilisest süstemaatikast, rollist Maa biosfääris ja ökosüsteemis. Erikäsitlus vetikate põhjustatud probleemidest ja biotehnoloogilistest võimalustest.
1. Sõnastab vetikate olemuse, erinevused ja ühisosa teiste organismirühmadega
2. Nimetab olulisemaid vetikate suur-rühmi, nende ehituslikke, füsioloogilisi ja ökoloogilisi eripärasid
3. Kirjeldab vetikate rolli Maa biogeokeemias ja biosfääri kujundamisel
4. Kirjeldab vetikate toimimist veekogude ökosüsteemi osana
5. Nimetab olulisemaid erinevusi veekogude ja maismaa ökosüsteemide toimimises
6. Oskab hinnata vetikatega seotud terviseriske ja keskonnaprobleeme
7. Nimetab vetikate eeliseid biotehnoloogia, energia- ja toiduainete tootmise valdkondades
