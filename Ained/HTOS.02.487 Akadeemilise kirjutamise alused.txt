Kursusel antakse ülevaade erinevate haridusalaste teadustekstide struktuurist ja kompositsioonist; õpetatakse otsima erialakirjandust; defineerima, materjali struktureerima; nõuetekohaselt APA süsteemis viitama; kasutama korrektselt erialaseid (eelkõige alus- ja alghariduses kasutatavaid) termineid ning koostama sissejuhatust. Teoreetilist materjali  toetatakse näidete, praktiliste harjutuste ja nõuannetega alus- ja alghariduse teemalistest teadustöödest. Seminarides analüüsitakse valdkondlikke teadusartikleid, näiteid üliõpilaste bakalaureuse- ja magistritöödest, praktikumides sooritatakse teemakohaseid harjutusi. Iseseisva tööna täidetakse elektroonilisi sisupakette.
Kujundada valdkonnaspetsiifilistes õpingutes vajamineva akadeemilise kirjutamise põhioskus, valmistamaks üliõpilasi ette kirjutama erialateemalisi teadustekste
Õppeaine läbinud üliõpilane järgib sotsiaalvaldkonnas tunnustatud  akadeemilise kirjutamise tavasid ning oskab väljendada end mõistetavalt erialases teaduskeeles. Ta on omandanud haridusalaste teadustekstide koostamise sisulised ja kompositsioonilised normid; oskab valida infot oma eriala andmebaasidest; kirjutada nõuetekohast sissejuhatust ja resümeed; kasutada korrektset APA viitamist ning on võimeline kirjutama/ vormistama seminari-, bakalaureuse- või magistritööd, lähtudes APA standarditest.
