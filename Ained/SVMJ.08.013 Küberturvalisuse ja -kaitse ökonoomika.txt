Küberturvalisus ja privaatsus ning nendega seotud väljakutsed ja riskid. Valdkonnaga seotud investeeringute maksumuse hindamine. Otsustusprotsess (sh stiimulid) küberturvalisuse ja -kaitse ning  privaatsuse valdkonnas.
Õppeaine eesmärgiks on selgitada küberturvalisuse ja privaatsuse turgude toimimist ning küberkaitse turu eripärasid. Uuritakse lähemalt stiimuleid ja otsuste tegemise küberturvalisuse, privaatsuse ja kaitse valdkonnas (nt ennetavad ja reageerivad investeeringud; kulud ja tulud; küberjulgeoleku ja kaitse mõõdikuid). Samuti käsitletakse turutõrkeid (informatsiooni asümmeetriad, võrgustumise välismõjud, avalikud hüved, loomulik monopol) ja majanduspoliitilisi vahendeid turutõrgete leevendamiseks.
Kursuse edukalt läbinu: 
* saab aru küberturvalisuse ja privaatsuse ning küberkaitse valdkonna turutõrgetest ja vastava majanduspoliitikate kujundamisest; 
* oskab näha indiviidide ja organisatsioonide investeeringuid mõjutavaid tegureid ja stiimuleid kübervaldkonnas; 
* omab ülevaadet erinevatest küberturvalisuse väljakutsetest ja riskidest;   
* suudab hinnata küberturvalisuse ja privaatsuse ning küberkaitse investeeringute maksumust;
* omandab kontakte tehnoloogiafirmadega ja teadlastega teistest valdkondadest (IT, robootika, militaar, keskkond).
