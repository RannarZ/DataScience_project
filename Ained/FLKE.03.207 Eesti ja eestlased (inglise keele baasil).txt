Kursus koosneb loengutest ja seminaridest, mille jooksul arutletakse Eesti maa, looduse, ajaloo, kultuuri, elanike ja traditsioonide üle ning võrreldakse Eestit nende riikidega, kust on pärit kursusel osalevad üliõpilased. Kursuse jooksul avastavad üliõpilased Eestit ja jagavad teistega Eestis kogetut.
Kursuse eesmärk on tutvustada välisüliõpilastele Eesti maad, loodust, ajalugu, rahvast ja kultuuri. Kursusel osalejad leiavad Eesti ja oma kodumaa sarnaseid ja erinevaid jooni ning väljendavad oma arvamust Eestis kogetu kohta.
Semestri jooksul omandab välisüliõpilane loenguid kuulates, seminaridel osaledes ja ülesandeid täites algteadmised Eestist, eestlastest, Eesti kultuurist.
