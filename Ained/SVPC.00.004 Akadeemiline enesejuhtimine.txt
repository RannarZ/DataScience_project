Kursus annab ülevaate enesejuhtimise põhialustest ning võimaldab saada praktilised oskused järgmistes valdkondades: arenguülesannete seadmine ja oma tegevuse eesmärgistamine, isiklike piirangute leidmine ja ületamine erialases arengus, isikliku õppimisprotsessi analüüsimine ja planeerimine, tõhus ajakasutus õppimisprotsessis, emotsioonide juhtimine, stressiga toimetulek ja läbipõlemise ennetamine.
Toetada õppijate enesejuhitud õppimisprotsessi, aidates osalejatel teadvustada oma isiklikke ressursse ja piiranguid õppimise ning erialase arenguga seotud valdkondades ning arendades nende eneseregulatsiooni ja ajakasutuse oskusi.
Õppeaine läbinud õppija:
* seab enesele eesmärke ja motiveerib ennast, et ületada takistusi eesmärkide saavutamisel
* analüüsib oma vastutust õppimisprotsessis ja erialases arengus
* loob võimalusi õppimisprotsessi mõjutavate sisemiste ja väliste teguritega toime tulemiseks
* analüüsib oma tugevusi ja piiranguid õppijana ning toetub neile õppimisprotsessis
* teab stressi sümptomeid ja stressi ennetamise viise
* analüüsib oma ajakasutust õppeprotsessis
