Omakaalu-, kasus-, lume- ja tuulekoormused. Puidu mehaanilised omadused. Puidu ja puidupõhiste ehitusmaterjalide ja vastavate tarindite iseärasused; puittarindite kasutamise ajalugu. Kivitarindite mehaanilised omadused ja ajalugu. Puit- ja kivitarindite ning tarindiosade arvutused kande- ja kasutuspiirseisundis osavarutegurite meetodil. Puittarindite liited (sh kombinatsioonid teistel materjalidel põhinevate tarinditega).
Anda oskus kontrollida ehitustarindite tugevust vastavalt standarditele.
Kursuse edukal läbimisel üliõpilane
-	tunneb koormuste liike;
-	tunneb puidu mehaanilisi omadusi;
-	tunneb puidust ja kivist ehitustarindite omadusi ja nende kasutamise ajalugu;
-	tunneb üldkasutatavaid tarindite arvutamise meetodeid;
-	oskab määrata konstruktsioonidele mõjuvaid koormusi ja koostada koormuskombinatsioone;
-	oskab kontrollida puit- ja kivitarindite tugevust ja püsivust;
-	tunneb puittarindite liiteid.
