Aine võimaldab omandada põhilised teadmised õppimise kognitiivsetest ja sotsio-emotsionaalsetest põhiprotsessidest õppija arengu kontekstis järgmiste teemade kaudu: kognitiivne areng, füüsiline areng, aju ja õppimine, taju, tähelepanu ja mälu; eneseregulatsioon ja metakognitsioon, õpipädevus; emotsioonid ja pidurdusprotsessid; keel, kõne ja tekstimõistmine. Annab ülevaate õppimise ja õpetamise seaduspärasustest, õppe kavandamisest ja hindamisest, silmas pidades soodsat õppekeskkonda, täiskasvanud õppijate eripära, reflekteerides nii teooriat kui varasemat värskendatud kogemust.Õpetaja suhtlemismudel. Suhtlemisoskused ja suhtlemistehnikad: suhtlemistasandid; psühholoogiline kontakt; aktiivne kuulamine; argumenteerimine, kehtestamine. Grupiprotsessid ja grupi arengufaasid. Õpetaja soovitavad toimimisviisid grupi arengufaasides. Hooliva ja koostöise suhtluskeskkonna loomise võimalused grupis. Tagasiside ja nõustamine. Kultuuri mõju suhtlemisele ja käitumisele.
Kujundada arusaam õppimise seaduspärasustest ja õppimiseks vajalike tingimuste loomisest; kujundada oskused õppeprotsessi kavandamiseks; kujundada arusaam hindamise eesmärkidest ja olemusest; teadvustada suhtlemisoskusi ning  tagasisidestamise tähtsust õppeprotsessis.
Aine läbinud üliõpilane:
1) mõistab ja väärtustab õpi- ja motivatsiooniteooriate põhiseisukohti õppeprotsessi kavandamisel;
2) reflekteerib käsitletud teooriate alusel õppeprotsessi kavandamist, sh hindamisalast tegevust; 
3) kasutab õpetaja suhtlemismudeli koostisosi ja suhtlemistehnikaid õppeprotsessis; 
4) annab õppijale efektiivset tagasisidet.
