Käsitletakse nii klassikalist kui ka kaasaegset biotehnoloogiat, s.h. geenide kloonimist, diagnostiliselt ja terapeutiliselt tähtsate valkude ekspressiooni ning transgeensete loomade ja taimede saamist.
Kursuse eesmärk on tutvustada kaasaegse molekulaarse biotehnoloogia meetodeid, nende erinevaid rakendusvõimalusi ja kohta tänapäeva maailmas
Peale kursuse läbimist üliõpilane:
Omab ettekujutust biotehnoloogia kohast tänapäeva maailmas
Omandab teadmised tänapäeva molekulaarbioloogia ja geenitehnoloogia põhilistest uurimismeetoditest (DNA ensümaatiline ja keemiline süntees, DNA kloonimine, hübridisatsioonitehnikad ja PCR, sekveneerimine, suunatud mutagenees ja mutatsioonanalüüs).
On tutvunud viimase aja arengutega DNA ja RNA uurimismeetodite vallas.
Oskab näha erinevate uurimismeetodite vahelisi seoseid.
Omab ülevaadet klassikalise biotehnoloogia rakendustest tööstuses, põllumajanduses, keskkonnakaitses ja meditsiinis.
Omab ülevaadet molekulaarse biotehnoloogia rakendustest tööstuses, põllumajanduses keskkonnakaitses ja meditsiinis
