Kursuse käigus käsitletakse järgmisi teemasid: õppimise ja õpetamise olemus; enesejuhitavus õppimises; õppeprotsessi etapid; ainekursuse kavandamine; õppimist toetav hindamine; erinevad õppemeetodid ja nende valiku põhimõtted; keeruliste teemade käsitlemine; konstruktiivse tagasiside andmine; juhendaja rollid ja ülesanded; õpetamise ja teadustöö eetika.
Ainekursuse eesmärk on laiendada doktorantide teadmisi ja oskusi õppida ja õpetada erinevates õpikeskkondades (sealhulgas ülikoolis, e-õppes, täiskasvanuhariduses). 
Kursusel keskendutakse õppimise, õpetamise ja juhendamise kavandamisele ja kogemuste reflekteerimisele.
Kursuse lõpuks doktorandid:
1.	märkavad oma õppimisvajadusi ning juhivad teadlikult enda õppimist erinevates õpikeskkondades;
2.	mõtestavad õppimise, õpetamise ja juhendamise olemust ülikoolis ning rakendavad õppimis- ja õpetamisteooriaid üliõpilaste õppimise toetamiseks erinevates õpikeskkondades (sealhulgas e-õppes)
3.	kavandavad ainekursust kui tervikut ja õppimist toetavat hindamist ning annavad õppimist toetavat tagasisidet (sealhulgas arvestavad e-õppe ja kontaktõppe sidusust);
4.	valivad teadlikult õpiväljundite saavutamiseks sobivaid õppemeetodeid ja rakendavad neid praktikas;
5.	kavandavad juhendamisprotsessi ning teadvustavad juhendaja ja juhendatava rolle ning ülesandeid juhendamisprotsessis;
6.	on reflekteerinud oma õpetamise üle ning on valmis jätkama õppejõu tegevuseks vajalikku asjatundlikkuse arendamist.
