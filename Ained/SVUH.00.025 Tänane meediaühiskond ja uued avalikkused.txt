Käsitletavad teemad: 
- Tänapäevase meediaühiskonna kaardistus (mediatiseerumine, digitaliseerimine, võrgustumine, globaliseerumine); 
- Avaliku sfääri ja avalikkuse teooriad;
- Erinevad online avalikkuste tüübid, avalikkuste fragmenteerumine;
- Privaatsus võrgustunud avalikkuste ajastus.
Kursuse eesmärgiks on arutleda tänapäevast meediast ja tehnoloogiast küllastunud ühiskonda iseloomustavate protsesside - mediatiseerumine, digitaliseerimine, võrgustumine, globaliseerumine -  ja nendega kaasnevate uute avalikkuste tekke üle. Kursus käsitleb avalikkuse mõistet ja selle muutumist tehnoloogia arengu käigus. Kursuse käigus analüüsitakse võrgustunud ning killustunud avalikkustes alguse saanud nähtusi, nagu online-aktivism, tajutavate privaatsusnormide muutumine jne.
Kursuse läbinud üliõpilane suudab: 
1) orienteeruda tänapäevast meediaühiskonda iseloomustavates mõistetes; 
2) oma kommunikatsioonitegevuses ära tunda ja teoreetiliselt mõtestada oma igapäevaseid kommunikatsioonisituatsioone; 
3) võrrelda erinevaid teoreetilisi avaliku sfääri ja avalikkuste käsitlusi ning osundada nende omavahelistele erinevustele; 
4) arvustada erinevaid kaasaegses ühiskonnas tekkinud võrgustunud avalikkusi; 
5) hinnata avalikus diskursuses esitatud väiteid privaatsuse ja avalike sfääride teemadel; 
6) analüüsida privaatsuse, digitaalsete tehnoloogiate ning avalikkuste omavahelisi suhteid.
