Biokeemias kasutatavate põhimeetodite teoreetiliste aluste tundmaõppimine ja juhendi järgi nende praktiline rakendamine.

Temaatika praktikumide kaupa:
I. Ainete absorptsioonispektrid. Ekstinktsioonikoefitsiendi määramine. Aine kontsentratsiooni spektrofotomeetriline määramine. Aine kontsentratsiooni määramine tiitrimismeetodil.
II. Valgu kontsentratsiooni fotomeetriline määramine.
III. Aminohapete happelis-aluselised omadused. Puhvrerlahused. Valkude lahustuvus.
IV. α-amülaasi puhastamine geelfiltratsioonil ja eriaktiivsuse määramine. Ensüümide toime spetsiifilisus.
V. Ensüümreaktsioonide kiirust määravad tegurid. Invertaasi reaktsiooni kineetiliste parameetrite määramine inhibiitori juuresolekul ja ilma.
VI. Alkoholi dehüdrogenaasi substraadispetsiifika, kineetiliste parameetrite määramine eri substraatide suhtes.
VII. Valkude eraldamine ioonvahetuskromatograafiaga ja saadud fraktsioonide analüüs SDS geelelektroforeesiga.
Aine eesmärk on anda ülevaade põhilistest töövõtetest ja meetoditest biokeemias.
Kursuse läbinud üliõpilane:
- oskab kasutada laboriseadmeid eksperimentide läbiviimiseks.
- tunneb peamisi biokeemilisi meetodeid ja nende tööpõhimõtteid.
- oskab eksperimenditulemusi analüüsida ja tulemuste alusel protokolle vormistada.
