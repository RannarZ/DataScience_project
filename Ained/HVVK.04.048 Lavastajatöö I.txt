Õppetöö toimub seminaride ja praktikumide vormis, kus käsitletakse ja harjutatakse erinevaid lavastajatöö baasoskusi. Iseseisva tööna täidavad üliõpilased erinevaid loovülesandeid.
Õppeaine annab ülevaate lavastajale olulistest baasmõistetest ja -oskustest nii kontseptsiooni,  kompositsiooni, lavastuse komponentide, lavastusliku terviku kui lavastusprotsessi tasemel.
Aine edukalt läbinud üliõpilane:
- tunneb lavastajatöö põhimõisteid;
- oskab sõnastada lavastuse kontseptsiooni ja teab, kuidas seda kommunikeerida nii lavastusgrupis kui sealt väljaspool;
- mõistab, kas ja kuidas eesmärgiks võetud kontseptsioon avaldub tervikteoses; 
- oskab enda loomingulist tegevust eesmärgistada;
- on kogenud loomeimpulsside tekitamist nii visuaalse, auditiivse, tekstilise kui temaatilise materjali põhjal;
- teab, kuidas toimub lavastusprotsessi juhtimine;
- orienteerub lavastusprotsessi erinevates etappides;
- on kasutanud lavastaja-ülesannetes erinevad proovimetoodikad;
- teab, kuidas töötada etendaja, kaaslooja ja lavastusgrupi liikmega;
- teab, kuidas kasutatakse refleksiooni ja eneseanalüüsi tehnikaid lavastusprotsessis;
- oskab analüüsida lavastuste struktuuri, dünaamikat ja kompositsiooni ning algtasemel luua strukturaalseid dünaamiliselt komponeeritud lavastuslikke (lühi)teoseid;
- orienteerub erinevates lavastuskomponentides, milleks on mh etendusruum ja -aeg, lava-, valgus-, heli- ja videokujundused, lavastuse atmosfäär ja selle tekitamise vahendid, liikumine ja misanstseneerimine lavastuse kontekstis;
- omab ülevaadet lavastaja tööst tekstidega ja tekstiloomest etenduskunstides.
