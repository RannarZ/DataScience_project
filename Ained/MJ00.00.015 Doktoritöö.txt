Doktorandi teadustöö eesmärgiks on omandada uurimistöö läbiviimise oskused ja tehnikad. Teadustöö tulemusena valmib iseseisev uurimus, milles on esitatud konkreetse teadusvaldkonna olulise probleemi argumenteeritud originaalne lahendus (vormistatud artiklitepõhise analüütilise kokkuvõttena või monograafiana).
Doktorandi teadustöö eesmärgiks on omandada uurimistöö läbiviimise oskused ja tehnikad. Teadustöö tulemusena valmib iseseisev uurimus, milles on esitatud konkreetse teadusvaldkonna olulise probleemi argumenteeritud originaalne lahendus.
Kontrollivorm: atesteerimine igal õppeaastal, dissertatsiooni kaitsmine. Mooduli maht 180 EAP; antakse välja osade kaupa vastavalt atesteerimistulemustele igal õppeaastal ning dissertatsiooni kaitsmisel.
Doktoritöö edukal kaitsmisel doktorant:
- omab sügavaid ja ajakohaseid teadmisi uurimisvaldkonna kitsamas osas;
- oskab iseseisvalt ja kriitiliselt analüüsida, sünteesida ja hinnata uusi ja keerulisi erialaspetsiifilisi ideid ning loovalt ja teadusliku täpsusega identifitseerida ja formuleerida uurimisküsimusi;
- oskab püstitada oma konkreetses teadusvaldkonnas olulist uurimisprobleemi ja pakkuda sellele argumenteeritud originaalse lahenduse;
- oskab algatada, kavandada ning rakendada suuremahulist uurimisprojekti; suudab planeerida ja läbi viia empiirilist uurimistööd;
- valdab teadusliku uurimise ning uurimistöö ülesehituse aluseid, meetodeid ja teooriaid;
- on omandanud erialase teadusliku uurimistöö läbiviimise oskused ja tehnikad;
- oskab efektiivselt esitleda oma uurimistöö tulemusi nii ettekande- kui kirjalikus vormis;
- omab kõrgtasemel analüüsi- ja kriitikavõimet;
- oskab kirjutada rahvusvahelisel tasemel teaduspublikatsioone (teadusartiklit või monograafiat).
