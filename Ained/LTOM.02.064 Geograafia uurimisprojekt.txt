Kursuse jooksul viiakse rühmatööna läbi uurimisprojekt, mille käigus rakendavad tudengid õpingute jooksul omandatud geograafilisi uurimismeetodeid reaalse probleemi lahendamiseks. Uurimisprojekti käigus läbitakse kõik uurimistöö etapid alates meetodite ja andmete valikust analüüsi ja tulemuste esitlemiseni. Kursuse läbinud omavad ettevalmistust magistritöö iseseisvaks koostamiseks ning projektides rühmana töötamiseks.
Arendada magistrantide geograafilist mõtlemist ning erinevate geograafiliste uurimismeetodite ja andmekogude kasutamise oskust. Tõsta üliõpilaste analüütilist võimekust ja rühmatöö oskusi. Valmistada magistrandid ette magistritöö koostamiseks ja iseseisvate projektide läbiviimiseks tulevases töös.
Kursuse läbinud tudeng:
a) oskab valida geograafias kasutatavaid uurimis-, andmeanalüüsi- ja ruumianalüüsi meetodeid ning oma valikut põhjendada;
b)oskab kasutada erialast teaduskirjandust ja teadusandmebaase;
c) oskab uurimismeetodeid rakendada ja nende abil iseseisvalt uurimistööd koostada;
d) oskab teiste uurimistöid analüüsida, hinnata ja retsensioone koostada;
e) osaleb aktiivselt rühmatöö planeerimisel ja koostamisel.
