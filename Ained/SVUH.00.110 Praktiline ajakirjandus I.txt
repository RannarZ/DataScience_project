Praktiline ajakirjandus I hõlmab uudist:
1) trükiajakirjanduses: tudengid töötavad nädalas ühe täispäeva kui reaalne toimetus, otsides kajastamisväärseid sündmusi, tehes reporteritööd ning kirjutades sama päeva õhtuks valmis uudise;
2) raadios: tutvustatakse raadiouudise tegemise põhimõisteid ja aluseid. Praktiliste tööde abil omandatakse ja kinnistatakse oskusi tekstiuudise ja salvestatud uudismaterjali tegemiseks, samuti toimetamisoskusi.

Erinevate osade täpsem kirjeldus on esitatud vastava osa aineprogrammis.
Teostuslikud nõuded, terminoloogia jm on vastavuses ERRi vastavate normide ja praktikatega.
Anda tudengitele praktilised oskused reporteritööks professionaalses kirjutavas ja audiomeediumis. Kursusel õpetatakse, kuidas valmistada ette, koostada ja esitada avaldamiskõlblikku uudist.
Kursuse edukalt läbinud tudeng:
- oskab leida, raamistada ja fookustada uudist;
- mõistab taustainformatsiooni kogumise olulisust ning oskab töötada erinevate allikatega;
- oskab hinnata ja valida allikaid ning mõistab kasutada erinevaid intervjueerimisvõtteid;
- oskab planeerida aega, mõistab tähtaegade olulisust ajakirjanduses ning oskab ajasurve all töötada;
- oskab vormistada ja klassikalise kõva uudise konventsioonidele vastavat uudist ning seda faktiliselt ja keeleliselt toimetada.
- on teadlik sisule esitatavale tehnilistele jm nõuetega vastavuses ERRi standarditega ja heade tavadega.
