Hüpoteeside testimine ning selle laiendused krüptograafias. Arvutusliku eristamatuse ja semantilise turvalisuse vahelised seosed. Krüptosüsteemide ja kinnistusskeemide homoloogiline klassifikatsioon. Autentimisprimitiivid. Sigmaprotokollid ja nende seos digitaalsignatuuriprotokollidega. Nullteadmus ja teadmustõestused. Turvaline ühisarvutus. Peitedastus ja varjestatud arvutusmeetodid. Komponeeritavus ja keeruliste protokollide disainimine.
Õppija omandab ülevaate tähtsamatest krüptograafilistest primitiividest ja nende peamistest turvaomadustest, erinevate omaduste omavahelistest seostest ning praktikas kasutatavatest konstruktsioonidest. Õppija omandab peamised krüptograafiliste protokollide ja primitiivide disainimise võtted ning vastava interaktiivsetel mängudel  põhineva tõestusmetoodika.
Kursusel osalenud üliõpilased oskavad kriitiliselt lugeda erinevaid turvatõestusi ja oskavad ise koostada keskmise keerukusega turvatõestusi. Lisaks omandavad õppijad peamised krüptograafiliste protokollide ja primitiivide disainimise võtted.
