Praktilist laadi kursuse käigus jätkatakse üliõpilaste ettevalmistust inglise keele õpetamiseks I-II kooliastmes. Kursuse jooksul käsitletakse järgmisi teemasid: grammatika ja häälduse õpetamine, inglise keele lõimimine teiste õppeainetega, projektitöö, testimine ja vigade parandamine, laulude ja tehnoloogia kasutamine inglise keele tunnis jms.
Jätkata üliõpilastele ainedidaktilise ettevalmistuse andmist õpetamaks inglise keelt I ja II kooliastmes.
Õppeaine läbinud üliõpilane: 
- tunneb ja kasutab inglise keele didaktikaga seotud põhiterminoloogiat ja teoreetilisi põhimõtteid ainekursusel käsitletavate teemade osas;
- tunneb ja oskab kasutada metoodilisi võtteid, sh digitehnoloogilisi, ainekursusel käsitletavate valdkondade piires õpetamaks inglise keelt I-II kooliastmes;
- omab ülevaadet võõrkeele õpetamise meetodite põhiprintsiipidest ja võtetest;
- koostab kontrolltöö ja hindamisskaala I-II kooliastme õpilaste inglise keele teadmiste ja oskuste hindamiseks;
- koostab projektitööle, digitehnoloogiale ja/või ainete omavahelisele lõimingule toetuvat tegevust õpetamaks inglise keelt I ja II kooliastmes;
- analüüsib enda ja kaasüliõpilaste koduseid töid.
