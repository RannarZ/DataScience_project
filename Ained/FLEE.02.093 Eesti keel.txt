Käsitletakse eesti keele õigekirjutuse, vormi- ja lauseõpetuse ning stilistika probleeme. Tutvutakse keelelise toimetamise põhimõtetega. 

Ainel puuduvad kohustuslikud eeldusained.
Üliõpilane täiendab oma teadmisi eesti õigekeelsusest ja arendab tõlke redigeerimise oskusi.
Üliõpilane tunneb eesti kirjakeele norminguid, eesti kirjakeele häid tavasid ja arengusuundi, oskab kriitiliselt kasutada õigekeelsuse alaseid käsiraamatuid ja soovitusi, tunneb tekstides ära ja kõrvaldab sealt eksimused eesti kirjakeele normide ja heade tavade vastu.
