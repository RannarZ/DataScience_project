Kuna draamanäitleja lauluõppes on esikohal laulu kui näitleja ühe mõeldava lavalise eneseväljendusvormi tehnikate ja meetodite omandamine, mis on alati allutatud tema rolli ning lavastuse pealisülesande eesmärkide realiseerimisele, arendatakse antud kursuse rühmaviisilistes ja individuaalsetes praktikumides üliõpilaste individuaalseid vokaalseid võimeid lähtuvalt näitlejaõppe metoodikast.
Eesmärgiks on
- süvendada tulevaste näitlejate/lavastajate individuaalseid vokaalseid võimeid ja rütmitaju;
- kinnistada soolo- ja ansamblilaulu kogemusi, tehnikaid ning nõutavaid oskusi orgaaniliseks lavaliseks tegutsemiseks, vastavalt konkreetse lavastuse žanrist lähtuvatele ülesannetele;
- kinnistada tulevase draamanäitleja kõnelt laulule ja laulult kõnele ülemineku tehnikaid ning oskust orgaaniliselt ühendada laulu ja tantsu laval nii, nagu seda eeldavad muusikali- ja operetižanrite spetsiifikad.
Kursuse läbinu
- individuaalsed vokaalsed võimed, ansamblitunnetus ja rütmitaju on edasi arenenud, vastavalt iga üliõpilase isiklikele eeldustele ja eelnevatele kogemustele;
- omab kogemust nõudliku ansambli- ja soololaulu valdkonnas;
- valdab professionaalsel tasemel kõnelt laulule ja laulult kõnele üleminekutehnikaid;
- valdab professionaalsel tasemel laulu ja tantsu ühendamise tehnikaid laval.
