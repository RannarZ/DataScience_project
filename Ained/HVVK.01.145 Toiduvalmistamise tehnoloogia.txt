Kursusel kujundatakse teadmisi toiduvalmistamise tehnoloogiatest (sõltuvalt toorainest), valmisroogadele esitatavatest nõuetest, hügieenist ning lauakommetest.
Üldeesmärgiks on anda ülevaade toiduvalmistamise alustest ning kodunduse praktikumide läbiviimisest II ja III kooliastmes.
Õppeaine läbinud üliõpilane 
1. teab ja oskab kasutada esmaseid toiduvalmistamise viise ja oskab valida toorainele sobiva valmistamismeetodi; 
2. mõistab garneeringu osa toidu serveerimisel; 
3. tunneb viisaka käitumise reegleid ja erinevaid rahvuskööke; 
4. orienteerub nüüdisaegses kodutehnika valikus ning oskab kasutada ja hooldada neid; 
5. oskab valida sobivaid puhastusvahendeid erinevate pindade puhastamisel.
