Kursuse raames on nii loengud kui ka arvutipraktikumid. Õpetatakse tundma UNIX keskkonda, selles navigeerimist ning failide töötlemist. Arvutusmahukamate tööde läbiviimiseks kasutatakse Tartu Ülikooli teadusarvutuskeskuse arvutusklastreid: tutvutakse olemasolevate arvutusressurssidega ning õpitakse neid heaperemehelikult kasutama. Seejärel tutvutakse olemasolevate referentsandmestikega, mida on võimalik kasutada erinevate uuringute läbiviimiseks, enimkasutatavate failiformaatidega ning tarkvaratööriistadega, mida kasutada erinevate analüüside läbiviimiseks.
Õppeaine eesmärk on anda baasteadmisi suuremahulistest andmetest ja nende analüüsi alustest, tarkvarast ja parimast praktikast Tartu Ülikooli arvutusserverites.
Õppeaine edukalt läbinud doktorant: 
1)  orienteerub UNIX keskkonnas ja oskab kasutada HPC ressursse oma uuringute läbiviimiseks;
2) leiab failisüsteemist vajalikud andmestikud, tunneb failiformaate ning genoomikaalaste uuringute läbiviimiseks sobivat tarkvara.
