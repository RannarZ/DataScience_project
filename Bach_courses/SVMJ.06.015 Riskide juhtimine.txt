Kogenud praktikud: Karin Luiga (BDO); Iren Lipre, Kaie Maennel (Deloitte); Ranno Tingas (EY); Kai Paalberg, Meeli Tali-Aruväli (GT); Mari Salmu, Karin Oras (KPMG); Alice Ligi, Erki Mägi (PwC) käsitlevad riskide liike ja nende juhtimise protsessi: riskide tuvastamist, -hindamist ning haldamist. Sealhulgas käsitletakse peamisi küberturvalisuse raamistikke ja mõisteid. Uuritakse kuidas toimib riskijuhtimise protsess ettevõttes ja milline on siseaudiitori roll selles. Käsitletakse maksukorralduse ja -poliitika liike ja põhimõtteid, ning maksusüsteemide erinevusi ja sarnasusi Eesti vs. teiste riikide vahel. Analüüsitakse rohepöörde ja talendisõjaga kaasnevaid riske ja nende maandamise võimalusi.
Aine eesmärgiks on koostöös audiitor- ja nõustamisfirmadega (KPMG, PwC, GT, EY, Deloitte, BDO) anda õppijatele süsteemne ja praktiline ülevaate  riskijuhtimise valdkondadest:  arvestussüsteemi korraldamine ja andmete avalikustamine, küberriskid,  piiriülese tegevuse juriidilised riskid,  rahvusvahelise talendisõja ja rohepöörde riskid, sotsiaalsete riskide juhtimine ja aruandlus. Fookuses on riskide tuvastamise ning maandamise võimalused.
Kursuse edukalt läbinu: 
* teab äririskide juhtimise eesmärke, protsessi ja põhimõtteid;  
* mõistab, kuidas tuvastatakse riskid ja kuidas on siseaudiitor seotud riskide juhtimisega;
* teab, kuidas ja millised olulisemad küberturvalisuse aspektid mõjutavad ettevõtte tegevust (sh finantsjuhtimist).
* teab erinevusi ja sarnasusi Eesti vs. teiste riikide maksusüsteemide vahel; mõistab välistööjõuga kaasnevaid maksuriske ja -erinevusi;
* teab ESG kontseptsiooni ning EL-i regulatsioone ja muudatusi ja oskab nendega arvestada;
* teab, milliste juriidiliste vaidlustega võib (finants)juht kokku puutuda; 
* teab, miks on talendirisk äririskidest tõusnud esikohale ja teab viise nende teadlikuks juhtimiseks;
* mõistab andmekaitset ja compliance'it üldiselt; 
* on teadlik riskijuhtimise tegevuse eetilistest aspektidest, võimalustest, piirangutest;
