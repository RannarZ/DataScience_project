Kursus annab põhjaliku ja praktilise oskuste pagasi töötamaks Eesti riigihangete maastikul ning viima oskuslikult läbi riigihankeid. Antud kursusel läheneme detailselt just riigihangete korraldamise praktilisele poolele. Kohtumised toimuvad nii klassis kui veebi teel igal nädalal neljapäeviti kell 16.15. Kursusel räägime sellest, kuidas planeerida ning korraldada riigihankeid nii, et need oleksid vastavuses seadustega. Olulisi praktilisi nõuandeid õpetavad riigihangete valdkonna eksperdid ning oskuslikud praktikud. Vastame koos küsimustele, kuidas planeerida ja korraldada riigihanget nii, et see ei läheks vastuollu seaduste ja heade tavadega? Mis on riigihanke planeerimise juures kõige olulisem silmas pidada? Millele peaks tuginema riigihanke koostamisel?
Antud kursus annab põhjalikud ja praktilised teadmised sellest, kuidas korraldada riigihankeid ning mida silmas pidada hangete läbiviimisel. Samuti pannakse rõhku riigihangetega kaasnevatele kitsaskohtadele ning detailidele, mida peaks iga hankija teadma ning praktikas ka rakendama.
Erialased teadmised ja oskused. Õppeaine edukalt läbinud üliõpilane oskab:
-	mõista riigihanke korraldust Eestis;
-	korraldada iseseisvalt riigihanget ning koostada sellega kaasnevaid dokumente;
-	leida riigihanke jaoks sobivad tarnijad;
-	orienteeruda Eesti riigihangete valdkonnas ning tunneb riigihangete e-keskkonda;
-	Kriitiliselt hinnata riigihankele kandideerivate ettevõtete tingimusi ning nende sobivust;
-	omab head ülevaadet hankeasjade planeerimisest ja korraldamisest;
-	orienteeruda riigihangete registris ja vastavates avalikes dokumentides;
-	tunneb põhjalikult riigihangete korraldamise eesmärke, protsesse ja tingimusi;
Ülekantavad oskused. Õppeaine edukalt läbinud üliõpilane oskab:
-	analüüsida varasemalt tehtud riigihangete kitsaskohti;
-	kasutada töös vajaminevaid digivahendeid ja e-keskkondi;
-	teha grupis tööd ning vajadusel seda ka juhtida;
-	sõnastada organisatsiooni/ettevõtte vajadusi ning neid analüüsida;
-	reflekteerida ja hinnata oma õpikogemust ning praktiliste oskuste kasutamisvõimet.
