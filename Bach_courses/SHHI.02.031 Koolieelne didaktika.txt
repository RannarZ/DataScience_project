Kursusel antakse ülevaade alushariduse põhimõistetest, printsiipidest ja tähendusest; käsitletakse lasteaedade kujunemislugu Eestis ja Euroopas; õpetatakse lähtuma lapsekesksest  õpetamisest ja kasvatamisest õppe- ja kasvatustegevuse kavandamisel, läbiviimisel ja analüüsimisel. Teoreetilist materjali toetatakse näidete, praktiliste harjutuste ja nõuannetega. Seminarides analüüsitakse näiteid üliõpilaste proovitegevustest, praktikumides sooritatakse teemakohaseid ülesandeid. Iseseisva tööna koostatakse tegevuskavad ja konspektid õppekasvatustöö läbiviimiseks koolieelses lasteasutuses.
Üldeesmärk on valdkonnaspetsiifilistes õpingutes vajaminevate teoreetiliste aluste kujundamine, valmistamaks üliõpilasi ette kavandama ja analüüsima õppekasvatustegevust koolieelses lasteasutuses.
Õppeaine läbinud üliõpilane:
1. Tunneb alushariduse põhimõisteid, didaktikaprintsiipe, lapse õppimise seaduspärasusi ja ajalugu.
2. Teab lapsest lähtuva kasvatuse ja nüüdisaegse õpikäsituse olemust ja põhimõtteid ning rakendab neid õppe- ja kasvatustegevusi kavandades.
3. Planeerib õppe- ja kasvatustegevusi lähtudes koolieelse lasteasutuse riiklikus õppekavas kirjeldatud õpikäsitusest ja koolieelse didaktika põhimõtetest.
4. Analüüsib õppe- ja kasvatustegevust õpikäsitusest ja koolieelse didaktika põhimõtetest lähtuvalt.
