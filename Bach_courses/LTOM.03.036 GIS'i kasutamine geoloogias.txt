Kursuse käigus kasutatakse programme ArcGIS ja QGIS praktiliste geoloogia alaste ülesannete lahendamisel. Tutvutakse erinevate andmetüüpidega ja õpitakse neid kasutama. Tutvutakse allikatega, kust saada geoloogilisi andmeid: Maa-amet, EELIS, EGT, geoloogiafond jne. Põhioskustena õpitakse kuidas käsitleda vektor- ja rasterandmeid ning kuidas nende abil ruumianalüüsi teha.
Kursuse eesmärgiks on kinnistada põhiteadmisi geoinfosüsteemide kasutamisest ning siduda neid geoloogia valdkonna ülesannetega. Anda digipädevused edasiseks õppetööks ning baasteadmised täitmaks geoloogi tööülesandeid
Aine läbimise järel üliõpilane:
(1)	omab põhiteadmisi programmide ArcGIS ja QGIS kasutamisest
(2)	oskab peamisi töövõtteid GIS-programmides
(3)	oskab otsida geoloogilisi andmeid (vektorandmed, WMS, WFS)
(4)	oskab kasutada geoloogilisi ruumiandmeid (kanda neid kaardile ning teha lihtsamaid ruumianalüüse)
(5)	oskab kasutada ning luua rasterandmeid
(6)	omandab oskused kasutada LiDAR-andmeid geoloogilistes rakendustes
(7)	on tutvunud andmebaasidega ja SQL päringute tegemisega
(8)	on tutvunud geoloogias kasutatavate GIS-i pluginatega
