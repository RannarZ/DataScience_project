Kursus jaguneb kaheks osaks.
Kursuse eimeses osas, mis moodustab ühe kolmandiku kursuse kogumahust kasutatakase verbaalseid ja graafilisi vahendeid mikroökonoomika uurimismeetodite tutvustamiseks. Lisaks majandusteaduse peasuuna käsitlusele tutvustatakse kursuse esimeses osas ka käitumusliku majandusteaduse lähenemist ja viiakse läbi klassruumieksperimente.
Kursuse teises osas, mis moodustab kaks kolmandiku kursuse kogumahust kasutatakse lisaks verbaalsetele ja graafilistele vahenditele ka matemaatilisi mudeleid.
Esmalt leiavad käsitlemist kasulikkuse maksimeerimise ja optimaalse valikuga seotud küsimused. Vaatluse alla tulevad individuaalse nõudluse ja turunõudluse ning turutasakaalu kujunemisega seotud küsimused. Eraldi käsitlemist leiavad kasumi maksimeerimise ja kulude minimeerimisega seotud probleemid. Samuti analüüsitakse informatsiooni asümmeetriat. Edasi käsitletakse turgude struktuuri määravaid tegureid ning struktuuri mõju turgude toimimisel. Käsitletakse ettevõtete suuruste struktuuri, selle põhjuseid ning mõju turule. Analüüsitakse turgude ja tööstusharude erinevaid mudeleid ning ettevõtte käitumisega seotud küsimusi nagu toote mitmekesistatus, reklaam, hinna diskrimineerimine, ühinemised, sisenemisbarjäärid turule ning innovaatiline tegevus. Turustruktuuride analüüsimisel kasutatakse strateegilise vastasmõju analüüsimiseks mänguteoreetilisi mudeleid.
Õppeaine varustab üliõpilase oskuste pagasiga mikroökonoomika probleemistiku mõistmiseks. Aine raames omandatavad teadmised ja loodavad pädevused on oluliseks baasiks individuaalsete tootmis- ja tarbimisotsuste tegemisel ning kitsama suunitlusega majandusliku sisuga ainete edukaks läbimiseks. Kursuse edukalt läbinud üliõpilane omab süsteemset arusaamist tarbijate ja tootjate käitumisest turul, hindade ja koguste kujunemisest turul ning piiratud ressursside optimaalsest kasutamisest.
1. Tunneb mikroökonoomika uurimismeetode ja mõistab, kuidas toimib majandus piiratud ressursside tingimustes.
2. Selgitab tarbijate ja tootjate käitumist turul kasutades teoreetilisi mikroökonoomika mudeleid.
3. Analüüsib hindade ja koguste kujunemist kasutades verbaalseid, graafilisi ja matemaatilisi mudeleid.
4. Hindab kriitiliselt mikroökonoomika praktilise rakendamise võimalusi.
5. Oskab kasutada omandatud teadmisi edasistes õpingutes ja erialases töös.
