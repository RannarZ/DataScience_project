Kursusel osalemise eeltingimusteks on saksa keele teadmised Euroopa Nõukogu keeleoskustasemel A2. Keeleoskustaset on võimalik määratleda enesetesti abil aadressil: http://www.goethe.de/cgi-bin/einstufungstest/einstufungstest.pl või http://einstufungstests.klett-sprachen.de/einstufung/index.php?questname=daf&questclass=B1. Kursuse teemadeks on töö, argipäev, õppimine ülikoolis, poliitika, ajalugu, tulevik, kultuur, vaba aja veetmine. Loetakse ja kuulatakse neid teemasid käsitlevaid tekste ja kirjutatakse ametlikke ja isiklikke kirju, teksti sisukokkuvõtteid. Õpitakse kirjalikult ja suuliselt väljendama oma arvamust, oletust, kahetsust, üllatust, (mitte)nõusolekut ning kirjeldama protsesse ja elamusi.
Kursuse käigus laiendatakse sõnavara, arendatakse lugemis-, vestlus- ja kuulamisoskust ning süvendatakse teadmisi grammatikast.
Kursuse eesmärgiks on saavutada Euroopa Nõukogu keeleoskustase B1 (B1 = B1.2.). Pärast kursuse läbimist suudab üliõpilane nii suuliselt kui ka kirjalikult oma mõtteid paremini väljendada, tema sõnavara on laienenud, keelekasutus on muutunud korrektsemaks.
