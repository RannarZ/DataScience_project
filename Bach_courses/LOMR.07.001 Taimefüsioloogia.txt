Kursuses antakse ülevaade taimede veevahetusest, mineraaltoitumisest, fotosünteesist, hingamisest, kasvust ja arengust, nende protsesside omavahelistest suhetest ja seostest väliskeskkonnaga organismi tasandil.
Omandada alusteadmised taimede veevahetusest, fotosünteesist, mineraaltoitumisest, kasvust ja arengust.
Aine läbinud üliõpilane:
1.Oskab seostada taimede anatoomilise ja morfoloogilise ehituse ning keemilise koostise iseärasused kohastumusena taimes toimuvate protsesside  läbiviimiseks;
2. Oskab seletada vee neeldumist, liikumist ja eraldumist, lähtudes veepotentsiaali mõistest ja veevahetuse regulatsiooni võimalusi sõltuvalt keskkonnatingimustest;
3. On omandanud arusaamise kuidas C3, C4 ja CAM taimed püüavad kinni valguse ja kasutavad selle energia veest ja süsihappegaasist suhkrute tootmiseks. Teab fotosünteesi kohastumusi erinevatele keskkonnatingimustele.
4. Teab, milliseid elemente ja milleks vajavad taimed mullast, kuidas toimub nende omastamine ja ainevahetusse lülitumine membraanitranspordi vahendusel.. Oskab koostada toitesegu. 
5. Oskab seletada taimede anatoomilise ja morfoloogilise struktuuri teket seemnes peituvast embrüost ja taime kasvuainete osa selles, samuti valgusretseptorite fütokroomi krüptokroomi ja neist lähtuvate signaaliradade tähtsust kohastumisel väliskeskkonnale fotomorfogeneesis.
6. Oskab kirjeldada mõningaid taimefüsioloogias kasutatavaid meetodeid (veepotentsiaali määramine, fotosünteesi intensiivsuse määramine, pigmentide kromatograafia jt) 
7. Oskab lahendada fotosünteesi, veevahetuse ja membraanitranspordiga seotud arvutusülesandeid näidisülesannetega määratud tasemel.
