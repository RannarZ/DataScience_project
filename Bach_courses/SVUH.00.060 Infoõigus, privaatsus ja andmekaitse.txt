Aine annab tudengitele alusteadmised infoõigust  ja -eetikat puudutavatest olulisematest kontseptsioonidest, sh privaatsuse kaitsest, ning andmekaitset puudutavatest olulisematest põhimõtetest infotöötaja igapäevatöös. Kursus koosneb loengutest ja seminaridest ning päädib aine jooksul kokku lepitud rühmatöö koostamisega.
Aine eesmärgiks on anda ülevaade infoõiguse aktuaalsetest teemadest ning tutvustada võimalikke infoõigusega seonduvaid dilemmasid, mis tekivad organisatsiooni töös ja inimeste igapäevelus. Kursus annab ka ülevaate andmekaitse põhimõtetest, väljendusvabadusest ja selle piiridest, avalikust teabest ning infoeetika põhiküsimustest.
Aine läbimisel tudeng:
*	teab infoõiguse  ja - eetikaga seonduvaid olulisemaid kontseptsioone;
*	oskab märgata ja sõnastada andmete töötlemisega seotud moraalseid dilemmasid ning analüüsida informatsiooni töötlemisega seotud praktikaid ning norme;
*      oskab välja tuua ning analüüsida olulisemaid andmekaitse, väljendusvabaduse ja avaliku teabega seotud põhimõtteid.
