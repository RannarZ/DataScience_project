Bakalaureusetööle esitatud nõuete tutvustus ja töö valmimisega seotud probleemide ja küsimuste ühine arutamine. Tehtud valikute (teoreetilised alused, valitud uurimismetoodika, andmetöötlusmeetodid jne) põhjendamine ja analüüs. Bakalaureusetöö eelversiooni esitamine ja töö eelkaitsmine.
Toetada bakalaureusetöö valmimist, selle erinevate osade koostamise ja analüüsi kaudu. Bakalaureusetöö eelversiooni esitamine ja kaitsmise harjutamine.
Õppeaine eduka läbimise järel üliõpilane:
*	omab selget ülevaadet bakalaureusetööle esitatavatest nõuetest (töö struktuur ja vormistamine);
*	oskab töötada teadusliku kirjandusega ja kajastada olulisi teoreetilisi seisukohti oma bakalaureusetöös;
*	suudab põhjendada oma töös tehtud valikuid ja seisukohti (nt teooriapeatüki struktuur, metoodilised valikud, tulemuste esitamise viis);
*	on koostanud nõuetekohase esialgse tervikvariandi oma bakalaureusetööst;
*	on kaitsnud bakalaureusetöö esialgset varianti avalikul eelkaitsmisel.
