Õppeaine annab tervikliku, keskaja üldkursuse õppeainega võrreldes oluliselt üksikasjalikuma ülevaate 13. sajandi Euroopa ajaloost: teadmised olulisimatest ajaloosündmustest, isikutest ja ühiskondlikest arengutest ning nende mõistmiseks ja tõlgendamiseks vajalikust eriala- ja ainespetsiifilisest oskussõnavarast.
1. süvendada teadmiseid keskaegse Euroopa ajaloost, keskendudes 13. sajandi olulistele ajaloosündmustele, ühiskondlikele arengutele ja nende kaasaegsele kultuurilisele ja poliitilisele taustale;
2. tutvustada ja õpetada 13. sajandi Euroopa olulisimaid ajaloosündmuseid ning selgitada nende kaasaegset kultuurilist ja poliitilist tausta ning mõju;
3. anda teadmised 13. sajandi Euroopa sündmus- ja kultuurilugu enim mõjutanud isikutest;
4. harjutada ja kinnistada erialase oskussõnavara aktiivset kasutamist kõnes ja kirjas;
5. harjutada ja süvendada kirjalike ajalooallikate ja teaduskirjanduse iseseisva otsmise, leidmise ja kasutamise oskust:
6. süvendada teadmiseid ja oskuseid iseseisvaks tööks mahuka erialase teaduskirjanduse ning keskaegsete tõlgitud ja publitseeritud allikatega, sealhulgas nende terviktekstidega;
7. harjutada ja süvendada erialaste teadmiste ja oskussõnavara kasutamist kirjalikus ja suulises eneseväljenduses.
Õppeaine edukalt läbinud üliõpilane:
1. mõistab ja oskab selgitada 13. sajandi eripära Euroopa keskaja ajaloolises arengus;
2. teab 13. sajandi Euroopa ajaloo olulisimaid ajaloosündmuseid ja ühiskondlikke arenguid ning oskab selgitada nende kaasaegset kultuurilist ja poliitilist tausta ja mõju;
3. teab 13. sajandi Euroopa sündmus- ja kultuurilugu enim mõjutanud isikuid ja oskab selgitada nende ajaloolist tähtsust;
4. valdab erialast oskussõnavara ning oskab seda erialases töös korrektselt rakendada;
5. on omandanud oskuse töötada iseseisvalt erialase teaduskirjanduse ja keskaegsete tõlgitud tekstidega;
6. on omandanud kogemuse kasutada erialaseid teadmiseid ja oskussõnavara seisukohtade põhistamisel ja argumenteeritult esitamisel kõnes ja kirjas.
