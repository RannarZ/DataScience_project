Talletatud pärimuslikku arhiivimaterjali interpreteerides ning sellealaseid teaduslikke seisukohti taustaks võttes avatakse iseseisva töö ja seminaride käigus eestlaste maailmavaadet, identiteediloomet ja selle muutumist diakroonilises plaanis.
Tutvustada eestlaste maailmapildi kujunemist pärimuskultuuriliste allikate põhjal.
Aidata aru saada omakultuuri ja enesemääratluse nähtustest.
Üliõpilane:
- orienteerub eesti pärimuskultuuri kujunemisloos;
- tunneb ja mõistab eesti kultuuriloo protsessi kui sidusat tervikut pärimuslikust maailmapildist tänapäeva;
- tunneb folkloori uurimise teaduslikku traditsiooni Eestis ja oskab huvi korral sellega edasi töötada;
- tunneb eesti traditsioonilist usundit;
- tunneb pärimuslikku kalendrit;
- tunneb ja oskab eristada suulise pärimuse eri vorme;
- mõistab identiteediloome ja  folklooriprotsessi spetsiifikat.
Suhestub eesti kultuurilooga, VKA omakultuuri teesidega  ja suudab seda kasutada hilisemas loometegevuses.
