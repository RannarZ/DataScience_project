Aines tutvustatakse digitoote loomisprotsesse, hoides põhifookust toote sõnalisel ja visuaalsel disainil. Antakse ülevaade graafilise disaini, kompositsiooni ja brändingu alustest ning keskendutakse pisitekstide liikidele ja funktsioonidele ning nende koostamisele. Aine esimese pooles tutvutakse sõnalise ja visuaalse disaini, infoarhitektuuri ning brändingu põhialuste ja kasutajauuringu põhivõtetega. Aine teises pooles liigutakse edasi praktilise poolega, kus pannakse kokku ja testitakse digitoote prototüüpi.
Õppeaine eesmärgiks on tutvustada digitoote loomise protsessi - keskendudes eelkõige kasutajakogemuse sõnalise ja graafilise disaini põhimõtetele.
Õppeaine läbinud üliõpilane:
teab sõnalise ja visuaalse kommunikatsiooni põhialuseid 
tunneb kasutajauuringu meetodite põhivõtteid
tunneb brändingu põhialuseid ja selle seoseid tootedisainiga
tunneb infoarhitektuuri põhialuseid
kasutab prototüübi valmistamisel graafilise disaini põhimõtteid 
kirjutab prototüübi jaoks sobiva pisiteksti, järgides pisiteksti kirjutamise põhimõtteid 
tunneb prototüübi ja valmistoote testimise meetodeid
leiab ja lahendab digitoote loomisel ette tulevad kitsaskohad
