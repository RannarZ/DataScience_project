Kursus annab tänapäevase ülevaate isiksuse- ja individuaalsete erinevuste psühholoogiast, keskendudes järgmistele põhiteemadele: isiksuseomaduste ja vaimse võimekuse mõõtmine ja klassifitseerimine; isiksus, situatsioonid ja käitumine; isiksuse ja intelligentsuse psühhobioloogia ja käitumisgeneetika; kognitiivne isiksusepsühholoogia; eneseregulatsioon; isiksuse areng; kultuur ja isiksus; mina-kontseptsioon; isiksuse metateooria.
Kursuse eesmärgiks on anda ülevaade tänapäeva isiksuse- ja individuaalsete erinevuste psühholoogia peamistest uurimissuundadest ja -meetoditest, samuti tutvustada isiksuse- ja individuaalsete erinevuste psühholoogia ajalugu ning teoreetilise integratsiooni võimalusi.
Kursuse lõpetaja tunneb tänapäeva isiksuse- ja individuaalsete erinevuste psühholoogia peamisi uurimissuundi ja -meetodeid ning oskab nende üle kriitiliselt arutleda (sh oskab lugeda empiirilisi artikleid ning teha nende tulemuste põhjal järeldusi).
