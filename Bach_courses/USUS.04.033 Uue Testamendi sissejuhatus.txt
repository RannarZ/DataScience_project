Loengutes käsitletakse Uue Testamendi tekkeloo uurimise probleeme. Iseseisvalt peavad üliõpilased läbi lugema UT oma emakeeles ja ühe süsteemse UT sissejuhatuse standardkäsitluse. Täiendav iseseisev uurimistöö toetab loengutes esitatu mõistmist. Selle aluseks on raamatukogu ainepakett, mille põhjal üliõpilased võrdlevad erinevaid teemakäsitlusi ja vormistavad tulemuse Vikipeedia artikliks. Üliõpilased arvustavad üksteise artikleid.
Lisaks sisaldab veebikeskkond hulgaliselt täiendavaid õppematerjale, mille eesmärgiks on süvendatud teadmiste andmine.
Õppida tundma Uue Testamendi sisu, tekkelugu ja UT uurimise problemaatikat. Õppida tegema iseseisvat kriitilist uurimistööd, kasutama Vikipeedia keskkonda ning kirjutama selle nõuetele vastava artikli, planeerida oma aega ja teha koostööd
Kursuse läbinud üliõpilane: 
1) tunneb Uue Testamendi sisu (emakeele baasil) ja on kursis UT raamatute tekkeloo põhiküsimustega ühe süsteemse teemakäsitluse põhjal, 
2) mõistab üldjoontes UT uurimisega kaasnevat metodoloogilist problemaatikat (eri meetodite võimalused ja piirid), sh oskab kriitliselt hinnata erinevaid teemakäsitlusi,
3) oskab teha erinavate materjalide põhjal uurimistööd 
4) ja selle tulemused vormistada Vikipeedia artikliks (e-pädevus)
5) oskab anda tagasisidet kaasüliõpilase tööle
6) oskab planeerida uurimistööks ja teisteks õppeülesanneteks kuluvat aega
