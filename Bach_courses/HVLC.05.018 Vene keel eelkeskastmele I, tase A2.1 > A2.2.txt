Vene keele algkursus on ABC II kursuse jätkuks ja mõeldud üliõpilastele, kes on õppinud vene keelt kahe semestri vältel. Kursus hõlmab erinevate tekstide (sh dialoogide) lugemist, tõlkimist, vestlust, arutelu ning tööd sõnavaraga toimetulekuks igapäevastes suhtlussituatsioonides. Korratakse ka grammatikat.
Kursusel käsitletavad teemad:
*	Räägime harrastustest. Grammatika: kellaaeg, tegusõnade pööramine, käskiv kõneviis.
*	Minu eelarve. Grammatika: arvsõnad, asesõnad, määrsõnad.
*	Ma elan Eestis. Eestimaa vaatamisväärsused. Grammatika: tegusõnade aspektid, omadussõnade võrdlusastmed.
*	Lähme Venemaale. Venemaa suurkujud. Grammatika: liikumisverbid eesliidetega.
*	Reisimine. Grammatika: eessõnad; sidesõnad liitlausetes; isikliku kirja kirjutamine.
Kursuse eesmärk on suhtlus-, lugemis- ja grammatikaoskuste arendamine ning sõnavara täiendamine. Kursus kinnistab ja süvendab baasteadmisi, arendab kõne- ja kirjakeele oskust.
Kursuse läbinud üliõpilane:
* suudab mõista kõike olulist endale tuttaval teemal (töö, õpingud, vaba aeg vm);
* oskab koostada teksti tuttaval või enda jaoks huvipakkuval teemal nii kirjalikult kui ka suuliselt, kasutades õigesti õpitud grammatilisi konstruktsioone;
* suudab aru saada lühikestest ja lihtsatest tekstidest tuttavatel teemadel;
* oskab kirjeldada kogemusi, sündmusi, eesmärke, muljeid jne ning lühidalt põhjendada / selgitada oma seisukohti ja plaane, vahetada olulist infot ja avaldada oma arvamust praktiliste probleemide kohta;
* suudab leida vajalikku infot igapäevatekstidest (reklaamid, menüüd, ajakavad jm) ning aru saada aeglaselt ja selgelt edastatud raadio- või telesaadete põhisisust, kui need käsitlevad tuttavaid või huvipakkuvaid teemasid;
* suudab ettevalmistuseta osaleda lühikestes vestlustes igapäevastel praktilistel teemadel ja tavapärastes situatsioonides;
* suudab luua sotsiaalset kontakti (tervitada, hüvasti jätta, tutvustada, tänada, määrata kokkusaamist jne);
* oskab kirjutada lühikesi lihtsaid seostatud tekste.
