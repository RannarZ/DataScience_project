Eriseminaris käsitletakse teoreetilise füüsika huvipakkuvaid ja aktuaalseid probleeme lisaks matemaatilise füüsika, elektrodünaamika, kvantväljateooria, üldrelatiivsusteooria jt. ainete põhi- ja valikkursustele. Toimuvad ka õppejõu(dude) ülevaateloengud. Põhiline töövorm on teadusliku kirjanduse ja/või iseseisva uurimistöö alusel referaatide koostamine, ettekandmine ja analüüsimine. Aine on vajalik fundamentaalfüüsika suuna üliõpilastele.
Seminari eesmärgiks on anda üliõpilastele kogemus teadusinformatsiooni läbitöötamisest ja esitamisest suulise ettekandena ning süvendada nende erialaseid teadmisi teoreetilisest füüsikast.
üliõpilane
- omandab teadusinformatsiooni läbitöötamise ning süstemaatiliseks ja loogiliseks esitamiseks ettevalmistamise kogemuse,
- omandab matemaatilise sisuga suulise ettekande pidamise kogemuse,
- omandab kogemuse, kuidas ettekannet saata arvutipresentatsiooniga või üleskirjutusega tahvlil,
- täiendab oma teadmisi teoreetilise füüsika aktuaalsetest probleemidest.
