Kursus annab sissejuhatuse järgmistesse meetoditesse: Rubini mudel; Diferents-diferents hindamine; Tõenäosuspõhine sobitamine; Regressiooni kohandamise (RA), tõenäosuslik pöörd-kaalumine (IPW) and (IPWRA); regressioonikatkestuse meetod; muud hindamis- ja poliitikaanalüüsi meetodid. Peamiselt käsitletakse aines järelhindamiseks rakendatavaid meetodeid, näiteks kontrollitud eksperimendid, pool eksperimentaalsed lähenemised (DiD, RDD, instrumentaalmuutuja), paneel- ja ristandmete regressioonid. Kursuse käigus tutvume nõuetega poliitikakujundamise jaoks kehtivate nõuetega mõjude hindamiseks. Kursuse lõpuks disainivad üliõpilased ise vastavalt uurimisküsimusele parima võimaliku lähenemise mõjude hindamiseks koostades uuringuplaani.
Kursuse põhiliseks eesmärgiks on tutvustada üliõpilastele ja õpetada neid rakendama enim kasutatavaid meetodeid sotsiaalsete fenomenide põhjuslike seoste mõõtmiseks.
Üliõpilased õpivad järgmiste meetodite põhilisi teoreetilisi aluseid ja põhilisi tehnilisi aspekte: Rubini mudel; diferents-diferents hindamine; tõenäosuspõhine sobitamine; regressiooni kohandamise (RA), tõenäosuslik pöörd-kaalumine (IPW) ja (IPWRA); regressioonikatkestuse meetod; muud hindamis- ja poliitikaanalüüsi meetodid.
Aine läbinud üliõpilased:
*	Teavad mõjuhindamise peamisi eeldusi uuringute disainimiseks ning rakendamiseks.
*	Tunnevad Eesti poliitikakujundamisel kehtivaid nõudeid mõjude hindamiseks.
*	Oskavad valida ülaltoodud meetoditest kõige sobivama konkreetse andmestiku ja uurimisküsimuse jaoks.
*	On võimelised kirjutama koodi Stata tarkvarapaketis genereerimaks kirjeldavaid statistikuid, hindamaks ökonomeetrilisi mudeleid, testimaks hüpoteese.
*	On arendanud oma oskusi interpreteerimaks statistikuid, ökonomeetrilise mudeli hindamise tulemusi, hüpoteeside testimise tulemusi.
*	Teavad, mis on levinumad probleemid eel- ja järelhindamisel ning mis meetodid võimalikud on. 
*	Oskavad kriitiliselt hinnata mõjusid hindavaid uuringuid.
*	On arendanud oma kriitilist mõtlemist läbi teadusartiklite lugemise ja hindamise.
