Programmeerimine Kotlinis, Kasutajaliideste loomine Android, Androidi rakenduste elutsükkel & õiguste haldus, Väliste teekide ja APIde kasutamine, Asünkroonse koodi kirjutamine, Andmete salvestamine, Rakenduse Arhitektuur (MVVM), Multi-platform arendus, Mobiilirakenduste testimine, iOS platvormi ülevaade
Aine annab sissejuhatava ja praktilise ülevaate mobiilirakenduste arendamisest, keskendudes sealjuures kõige enam Android-platvormile. See hõlmab häid tavasid rakenduste kasutajasõbralikkuse osas, rakenduste arendamise arhitektuurilisi ja tarkvaratehnilisi aspekte; ning mobiilirakenduste integreerimist teiste andmeallikatega nagu andurid, API-d jms. Aine eesmärgiks on anda edasi neid teadmisi praktiliste ülesannete, harjutuste ning projektide kaudu, mis võimaldavad mobiilirakenduste arendamiseks vajalikke oskusi ja kogemusi omandada.
Aine edukalt läbinud üliõpilane:
-Oskab luua tarkvara Android platvormile Kotlin programmeerimiskeeles
-Omab algteadmisi selle kohta, kuidas rakendusi multiplatvorm-tööriistadega (Flutter, React Native) ja iOS platvormil arendada
-Teab, kuidas tagada meeldiv ning privaatsust respekteeriv mobiilirakenduse kasutajakogemus
-Teab, kuidas mobiilisüsteeme arhitektuuriliselt disainida. On tuttav tarkvaratehniliste võtetega, tagamaks mobiilirakenduste  lähtekoodi hallatavust 
-Teab, kuidas tagada lähtekoodi kvaliteeti automaattestidega
-Teab, kuidsa integreerida mobiilirakendusi väliste andmeallikatega: REST API-d, andurid, asukohateenused, jms
-Teab, kuidas kasutada ära pilveteenuseid arvutusteks ja andmesalvestuseks ressursinõudlike rakenduste puhul.
