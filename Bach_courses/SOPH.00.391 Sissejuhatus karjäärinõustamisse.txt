Kursus annab ülevaate karjääri planeerimise olemusest,  põhilistest karjäärinõustamise valdkonda kujundavatest teooriatest ja karjääriotsuste tegemise põhimõtetest. Lisaks tutvustatakse karjäärinõustamisega seotud seadusandlust ja valdkonnaspetsiifilisi uurimusi.
Kursuse läbimine õpetab otsima infot töömaailma kohta, toetab eneseanalüüsi ja karjääri kujundamise oskuste arengut ning annab esmased oskused karjääriplaneerimise valdkonnas tegutsemiseks.
Kursuse eesmärgiks on anda ülevaade karjäärinõustamise põhiolemusest ja seeläbi valmistada inimesi ette tööks karjääriplaneerimise valdkonnas (kajräärinõustamine, koolipsühholoogia, pedagoogika, sotsiaaltöö).
Kursuse läbimise järgselt õppija:
Tunneb  karjäärinõustaja töövaldkonda ning võimalusi seal töötamiseks;
Rakendab kursuse käigus omandatud teadmisi teooratest, karjäärinõustamise süsteemi ülesehitusest, õigust loovatest aktidest ja teadusuuringutest nõustamisvajaduse analüüsimisel; 
Püstitab esmase nõustamishüpoteesi;
Koostab esmase karjääriplaneermise tegevuskava.
