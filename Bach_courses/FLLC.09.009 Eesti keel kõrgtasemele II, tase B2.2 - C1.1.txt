Õpik:
M. Kitsnik, L. Kingisepp "Avatud uksed" õpik ja töövihik
Teemad: 

1) Kaubandus ja tarbijakaitse. Grammatika: ainsuse ja mitmuse osastav, umbisikulise tegumoe minevik.	
2) Kodukeemia ja prügi. Grammatika: põhiarvsõnade käänamine, v-, tav- ja nud- kesksõna.
3) Kool ja haridus. Grammatika: liitlause, sõnajärg lauses.
4) Tervis ja eluiga.Grammatika: verbirektsioon (saav kääne), sihitud ja sihilised tegusõnad.
Üliõpilaste ettevalmistus eesti keele C1 tasemeeksami sooritamiseks.
Vestlus- ja argumenteerimisoskuse arendamine: sõnavara laiendamine ühiskondliku ja tööalase suhtluse teostamiseks, spontaanse ja ladusa väljendusoskuse arendamine, C1 tasemel sobiva kõneregistri kujundamine. 
Kirjutamisoskuse arendamine: selge, hästi liigendatud teksti koostamise arendamine. Ametikirja, essee, põhjaliku aruande kirjutamise arendamine; järelduste, põhjenduste, argumentide väljatoomise oskuse kujundamine. 
Pikemate ja keerukamate tekstide kuulamisoskuse arendamine, eesti dialoogi ja monoloogi omapära tutvustamine. 
Olustikuliste, publitsistlike ja kirjanduslike tekstide stilistilise eripära tutvustamine ja lugemisoskuse arendamine, valik- ja lünktestide täitmise harjutamine, teksti sisu mõistmise, leksikaalsete ja grammatiliste seoste ning õigekirja arendamine.
Kursuse läbinud üliõpilane on saanud ettevalmistuse eesti keele C1 tasemeeksami sooritamiseks kõigi osaoskuste lõikes:
rääkimine C1: oskab üksikasjalikult kirjeldada sündmusi, arutleda ja argumenteerida, ladusalt ja raskusteta infot esitada, teha sidusaid ja loogilisi ettekandeid läbitud teemadel, reageerib pingutusteta kuulajale
kirjutamine C1: oskab kirjutada loogilise struktuuriga arutlust, esseed, kirjeldust, kasutab tasemele vastavaid keelendeid ja registrit
kuulamine C1: suudab eristada ja mõista idiomaatilisi ja kõnekeelseid väljendeid, jälgida keerukama sisuga loenguid, mõistab salvestatud ja meedia teel levitatud materjale.
lugemine C1: oskab aru saada kasutusjuhendite ja instruktsioonide sisust, suudab hõlmata pikki, keerukaid tekste ning tabada detaile.
