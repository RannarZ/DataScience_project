Kursus on inglise keelt ja kirjandust peaainena õppijatele ja sellel keskendutakse ingliskeelse bakalaureusetöö kirjutamiseks vajalike teadmiste omandamisele ja oskuste arendamisele. Üliõpilased süvendavad oma teadmisi akadeemiliste tekstide kirjutamise anglo-ameerika reeglite vallas, loevad ja analüüsivad kriitiliselt erinevaid uurimuslikke artikleid ning täidavad praktilisi kirjutamisülesandeid. Olulisel kohal on enda ja kaasüliõpilaste kirjalike tekstide analüüsimine ja toimetamine ning selle käigus koostööoskuste arendamine.
Kursuse eesmärgiks on anda inglise keele ja kirjanduse üliõpilastele bakalaureusetöö kirjutamiseks vajalikud teadmised ja oskused, sealhulgas oskuse oma ja kaasüliõpilaste kirjalikke töid kriitiliselt analüüsida ning oma tööprotsessi tulemuslikult hallata.
Kursuse edukalt läbinud üliõpilane
- teab uurismistöö läbiviimise etappe, töötab neid silmas pidades välja uurimistöö ajakava ja järgib seda;
- leiab eri allikaid kasutades uurimistööks sobilikud materjalid, analüüsib neid kriitiliselt ja kasutab vastavalt akadeemilistele tavadele vältides plagiaati;
- on teadlik oma tugevatest ja nõrkadest külgedest akadeemilises tekstiloomes ja oskab leida abimaterjale oma kirjutamisoskuse arendamiseks;
- tutvustab oma uurimistööd suuliselt ja vastab selleteemalistele küsimustele;
- analüüsib ja hindab kaaslaste akadeemilisi tekste ja ettekandeid lähtudes ingliskeelse tekstiloome normidest ning annab konstruktiivset tagasisidet.
