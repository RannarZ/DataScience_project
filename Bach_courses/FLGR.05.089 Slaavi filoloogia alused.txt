Kursuse käigus tutvustatakse üliõpilastele:
1.	tänapäeva slaavi maailma ja slaavi keeli;
2.	slaavi keelte ja rahvaste põlvnemise problemaatikat;
3.	slaavi rahvaste elu muinasajal (elupaigad, ühiskondlik kord, uskumused) ja infoallikaid, millest võib leida teavet muinasslaavlaste kohta;
4.	slaavi filoloogia ajalugu.
Kursuse raames tutvustatakse slaavi filoloogia põhimõisteid ning selle filoloogilise distsipliini kujunemist ja arengut. Kursus on kaheosaline. Esimene osa (FLGR.05.089) tutvustab teadusharu ajalugu ja selle kujunemist. Iseloomustatakse tänapäeva slaavi keelte levikuala, tutvustatakse slaavi rahvaste põlvnemise problemaatikat ja nende elu muinasajal. Keelematerjalile tuginedes näidatakse, kuidas lahendatakse slaavlaste päritolu ning slaavi keelte kujunemist ja arengut puudutavaid küsimusi.
Õppeaine läbinud üliõpilased: 
1) omavad informatsiooni slaavi keelte positsioonist tänapäeva maailmas, tunnevad slaavlaste päritolu hüpoteese;
2) tunnevad slaavi rahvaste keelelis-etnilise arengu uurimise meetodeid;
3) omavad ettekujutust slaavi keelte ajaloolisest ja tänapäevasest levikualast;
4) oskavad eristada tõest ja spekulatiivset informatsiooni slaavi rahvaste põlvnemise ja leviku kohta, mis on eriti oluline tänapäeval seoses sellega, et on ilmunud rohkelt poliitiliselt angažeeritud kirjandust, milles käsitletakse slaavi rahvaste vaimset arengut;
5) orienteeruvad slaavi filoloogia ajaloos, sh TÜ slavistika arengu ajaloos.
