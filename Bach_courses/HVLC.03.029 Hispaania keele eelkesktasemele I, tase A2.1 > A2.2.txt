Teemad: tervitamine; enese ja teiste tutvustamine; maad; rahvad; keeled; arvud; järgarvud; telefoninumbrite küsimine ja ütlemine; ametid; perekond; kellaaeg; igapäevategevustest rääkimine; huvidest rääkimine; kohvikus/restoranis käimine;  kodu kirjeldamine; teenete palumine; linna kirjeldamine.
Grammatika: reeglipäraste ja ebareeglipäraste verbide pööramine olevikus; refleksiivsete verbide pööramine; omastav asesõna; verb gustar, eessõnad, käskiv kõneviis; tegusõnade hay ja está kasutamine; tegusõnade ser ja estar kasutamine.
Kursuse põhieesmärgiks on nelja osaoskuse (lugemine, kirjutamine, kuulamine, rääkimine) süstemaatiline arendamine mitmesuguste tegevuste kaudu:
1) tekstide lugemine ja kuulamine;
2) töö sõnavaraga;
3) grammatika õppimine;
4) häälduse harjutamine.
Kursuse läbinud tudeng suudab mõista lihtsamaid hispaaniakeelseid tekste, oskab kasutada õpitud sõnavara ja grammatikat igapäevastes situatsioonides. Ta oskab olevikus rääkida ja kirjutada endast, oma  perekonnast, kodukülast/linnast, oma meelistegevustest ning saab hakkama kohvikus/restoranis käimisega. Ta suudab mõista ning luua lihtsaid suulisi ja kirjalikke tekste.
