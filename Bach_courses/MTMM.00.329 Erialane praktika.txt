1) Õppemetoodilise töö sisuks on erialase õppetöö läbiviimine ülikooli tasandil (kursuse kavandamine, õppematerjalide ja hindamismeetodite valik, loengute ja seminaride pidamine, üliõpilaste hindamine) ja erialase metoodika rakendamine praktikas.
2) Ülikoolivälise praktika ajal tutvub üliõpilane esmalt praktikakohaga (vastava asutuse ja tema allüksustega) ning nendes lahendatavate probleemidega ja/või täidetavate tööülesannetega. Seejärel tegeleb ta oma uurimisprobleemiga, kogudes vajalikke andmeid, otsides lahendusteid ja -võtteid ning tutvustades probleemipüstitust ja selle lahendamise võimalusi ka praktikakoha töötajatele.
Aine eesmärk on omandada reaalsed töökogemused töötades matemaatika rakendustega seotud asutuses. Praktika annab üliõpilasele võimaluse arendada tööturule minekuks vajalikke oskusi ja saada kogemusi:
- töötamisest ettevõttes;
- isikuomaduste sobivusest;
- omandatud teadmiste vastavusest ja taseme sobivusest;
- tulevase karjääri võimalikkusest ja võimalustest.
Aine edukas läbija suudab töötada matemaatika rakendustega seotud asutuses. Ta on:
- katsetanud igapäevase töörutiini taluvust;
- õppinud tundma ettevõttes töötamise eripära;
- arendanud kohuse- ja vastutustunnet tööülesannete täitmisel;
- parendanud suhtlemisoskust töökaaslaste ja klientidega;
- pannud proovile oma seni omandatud teadmised ja õppimisvõime;
- mõistma õppinud seni õpitu olemust, seoseid ja rakendatavust tööülesannete lahendamisel.
Tal on ülevaade konkreetsest töökohast ja selle paiknemisest ettevõtte struktuuris ning karjääri-võimalustest ettevõtetes.
