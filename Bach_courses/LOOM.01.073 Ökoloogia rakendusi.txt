Aines käsitletakse näiteid ökoloogia rakendustest põllumajanduses, metsanduses, haljastuses ja keskkonnakaitses. Vaadeldakse, kuidas teoreetilistest üldistustest jõutakse praktiliste lahendusteni
Ökoloogia rakenduste kursus valmistab ette spetsialiste, kes oskavad lähtuvalt teoreetilisest ökoloogiast leida konkreetseid praktilisi ja jätkusuutlikke lahendusi sellistes valdkondades nagu põllumajandus, metsandus, jahindus ja keskkonnakaitse.
1. Üliõpilane teab rakendusökoloogia põhilisi uurimisvaldkondi.
2. Üliõpilane teab inimkonna energiatarbe rahuldamise erinevatest võimalustest, samuti kui realistlikud need võimalused on. Orienteerub kliima soojenemise põhjustes ja tagajärgedes (nii maailmas kui Eestis).
3. Üliõpilane oskab iseloomustada intensiivset põllumajandust (sh GMO taimede kasutamist) ning sellega kaasnevaid probleeme.
4. Üliõpilane omab üldist ettekujutust keskkonnas toimuvatest süsiniku, lämmastiku, fosfori ja hüdroloogilisest ringetest. 
5. Üliõpilane teab ookeani primaarse ja sekundaarse produktsiooni varieerumise põhjusi ning kalavarude majandamise strateegiaid.
6. Üliõpilane orienteerub jätkusuutliku metsakasvatuse problemaatikas: inimkonna puiduvajadus, puiduressurss, erinevad metsatüübid, raieviisid, metsade uuendamine ning mineraalainete bilanss metsas, metsade elurikkus ja kõrvalkasutused.
7. Üliõpilane suudab põhjendada liikide kooseksisteerimist ja eriskaalaliste liigirikkuste kujunemist.
8. Üliõpilane orienteerub inimtekkeliste saasteainete liigitamises, toksilisuse määramises ning kahjulike mõjude vähendamise võimalustes.
9. Üliõpilane omab ülevaadet metsade ökoloogilistest teenustest, sh jahindusest.
10. Üliõpilane omab ülevaadet soode ökoloogilistest teenustest ja inimmõjustatud soode taastamise võimalustest.
