Aine annab ülevaate etnoloogia uurimismeetoditest ja nende kujunemisest. Käsitletakse etnograafiliste välitöödega seotud põhimõisted, välitöömeetodite ajalugu ja teooriate kujunemist, välitööde ettevalmistamist ja läbiviimist, uurimiseetikat.
Loengukursuse eesmärgiks on anda ülevaade etnoloogia/kultuuriantropoloogia uurimismeetoditest, nende kujunemisest, seostest teooriatega, analüüsist ning uurimiseetikast.
Õppeaine edukal läbimisel tunneb üliõpilane etnograafiliste välitööde põhimeetodeid ning metodoloogia arengut mõjutanud olulisemaid teoreetilisi seisukohti. Üliõpilane omandab teoreetilise baasi välitööde ettevalmistamiseks ja läbiviimiseks.
