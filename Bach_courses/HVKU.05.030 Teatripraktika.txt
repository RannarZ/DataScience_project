Sisu lühikirjeldus: Praktika ajal täidetakse kokkulepitud tööülesandeid kogenud teatritöötaja (lavastaja, dramaturgi, kirjandustoimetaja, turundusjuhi vmt) juhendamisel. Üliõpilane kirjeldab oma tööülesandeid õpipäevikus ja analüüsib praktikakohta ja enda tehtud tööd praktikaaruandes.
Arendada oskusi ja pädevusi tööks teatris (dramaturgina, kirjandustoimetajana, turundusosakonnas, lavastusmeeskonnas või mõnel muul alal).
Praktika sooritanud üliõpilane 
-	tunneb teatritöö korraldust oma praktikakoha näitel ja analüüsib oma praktikakoha (osakonna vms) funktsiooni teatris tervikuna;
-	omandab, süvendab ja kinnistab eri- ja tööalaseid teadmisi ja oskusi;
-	lahendab probleeme, planeerib oma aega, võtab vastu otsuseid, osaleb meeskonnatöös;
-	analüüsib oma tehtud tööd, erialaseid, praktilisi ja sotsiaalseid teadmisi ja oskusi (meeskonnatöö, suhtlemisoskused jms);
-	reflekteerib oma arenguvajadust saadud töökogemuse taustal.
