Õpik:
Inga Mangus, Merge Simmul "Tere jälle!"
Keelekursus on mõeldud üliõpilastele, kelle eesti keele oskus on tasemel A1.2>A2.1.
Keelekursus ei ole mõeldud üliõpilastele, kes on juba omandanud eesti keele oskuse tasemel A2.1>A2.2 ja kes vajavad B1 või B2 keeletasemele vastavaid teadmisi.
Üliõpilaste keeleoskuse arendamine esmase keeleoskuse (A2) taseme raames. Kursusel arendatakse üldist suulist suhtlust, teemakohast sõnavara, vestlust, mitteametlikku mõttevahetust, toiminguid teenuste saamiseks ja info vahetamist põhiliselt produktiivsete osaoskuse raames.
Rääkimine: info küsimine ja selgituste palumine, arvamuse avaldamine (nõustumine-mittenõustumine), ettepanekute tegemine, sündmuste ja nähtuste kirjeldamine, võrdlemine ja lihtsam analüüs.
Kuulamine: kuuldu mõistmise arendamine igapäevaelu puudutavatel teemadel, info leidmine tuttaval teemal salvestatud tekstidest, lihtsamate raadio- ja teleuudiste jälgimine.
Kursusel osalenu:
1) oskab kirjeldada ilma;
2) oskab rääkida tervisest ja tavalisematest terviseprobleemidest;
3) oskab kirjeldada inimesi, nende välimust ja riietust;
4) oskab kirjeldada maju ja tube.
Tunneb järgmisi grammatikateemasid: 
* tagasõnad
* järgarvsõnad
* omadussõnade võrdlemine
* lihtminevik
* täisminevik
* eesti keele käänded ainsuses ja mitmuses
* sihitise käänded
