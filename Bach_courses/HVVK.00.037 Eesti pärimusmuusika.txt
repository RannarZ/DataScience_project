Tutvutakse eesti rahvamuusikaga läbi tema funktsioonide muusikalise emakeelena. Analüüsitakse rahvamuusika kogumise, uurimise, väljaandmise ja populariseerimise erinevaid ajalisi kihistusi üldise kultuuriloo arengu osana.
Tutvutakse eesti põhiliste rahvapillide ajaloolise tausta, ehituse, repertuaari ja mängijatega.
Ainekursuse eesmärgiks on anda ülevaade eesti rahvamuusika ajaloolistest kihistustest ja funktsioonidest ning analüüsida neid erinevate taustsüsteemide suhtes.
Lisaks süvenetakse eesti rahvapillide ajaloo, ehituse, repertuaari ja mängijate teemadesse
Õpiväljundid
*	üliõpilane oskab määratleda enda positsiooni isiklikul muusikalise pärimuse maastikul, teadvustab selle kujunemislugu;
*	oskab leida muusikalise pärimuse toimemehhanisme ümbritseva ühiskonna kultuuriloomes;
*	orienteerub Eesti aladel kasutuses olnud pärimuslikes instrumentides, tunneb nende ehitust ja kujunemise ajalugu;
*	tunneb eesti pärimusmuusikaga seotud olulisimaid allikaid, publikatsioone ja institutsioone.
