Kursus sobib neile, kes soovivad nii varemõpitut kinnistada kui ka arendada edasi suulist suhtlusoskust tugeval kesktasemel (B1+). Kursuse käigus kasutatakse peamiselt erinevaid paaris- ja grupitöö ülesandeid, mis aitavad arendada rääkimis- ja kuulamisoskust ning samaaegselt kinnistada sõnavara ja grammatikat. Erilist tähelepanu pööratakse funktsionaalsetele väljenditele (nt viisakusväljendid, arvamuse avaldamine, aktiivne kuulamine, lühivastused, ümbersõnastamine, hoiatused ja nõuanded) ning lauserõhule ja intonatsioonile.
Kursuse eesmärk on arendada rääkimis- ja kuulamisoskust B1+ tasemel (tugev kesktase), et õppija oskaks ennast enesekindlamalt väljendada erinevates igapäevastes vestlussituatsioonides.
Kursuse edukalt lõpetanu
1.	on laiendanud ja kinnistanud õpitud sõnavara igapäevastel teemadel;
2.	on arendanud kuulamisoskust; 
3.	on arendanud rääkimisoskust teemadel, mis on tuttavad või pakuvad huvi;
4.	on omandanud ning oskab kasutada funktsionaalseid väljendeid ning strateegiaid, mis aitavad ladusalt vestelda;
5.	on parandanud hääldust ja intonatsiooni.
