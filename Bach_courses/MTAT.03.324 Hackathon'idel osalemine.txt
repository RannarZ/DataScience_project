Õppeaine läbimise eelduseks on vähemalt kolmel hackathonil osalemine semestri jooksul.
Hackathon on üritus, mille raames programmeerijad ja teised tarkvaraarendusega seotud inimesed, kaasa arvatud graafilised disainerid, kasutajaliidese disainerid ja projektijuhid töötavad intensiivselt koos uute tarkvaraprojektide loomiseks (võivad hõlmata ka riistvarakomponente). Piiranguid loodava tarkvara tüübile ei ole. Hackathonidel võib olla kindel fookus, näiteks kasutatav programmeerimiskeel, operatsioonisüsteem, rakendus, API või temaatika. Kursuse raames arvestatava hackathoni kestvus peab olema vähemalt 2 päeva. Eesmärgiks on luua kasutatav tarkvara, mida hiljem on võimalik aine hindamise käigus demonstreerida.
Õppeaine eesmärgiks on toetada tudengite erialaste oskuste praktiseerimist erinevate tarkvara arenduse või riistvaraga seotud hackathon'ide raames.
Pärast kursuse edukat läbimist oskab tudeng rakendada oma analüüsi- ja programmeerimisoskuseid interdistsiplinaarses meeskonnas ühiselt seatud eesmärkide saavutamiseks.
