Kursuse käigus käsitletakse leksikoloogia uurimisvaldkondi ning tegeletakse leksikoloogilise analüüsiga laiemas keelekirjelduslikus kontekstis. Antakse ülevaade sõna sisu ja vormi elementidest. Õpitakse kirjeldama ja analüüsima sõnade paradigmaatilisi tähendussuhteid (sünonüümia, antonüümia, hüponüümia, tähendusväljad), samuti vaadeldakse sõnadevahelisi süntagmaatilisi suhteid ja nende avaldumisvorme (kollokatsioonid, valents jne).
Kursus annab põhiteadmised norra keele sõnavara struktuurist, sõnamoodustusviisidest, tähendusmuutustest, paradigmaatilistest ja süntagmaatilistest suhetest. Samuti antakse ülevaade erinevatest sõnavara uurimise ning lingvistilise analüüsi meetodidest ning üritatakse neid praktikas rakendada.
Kursuse läbinud üliõpilane
- nimetab norra leksikoloogia põhimõisteid ja selgitab neid näidete varal;
- kirjeldab ja analüüsib sõnaraamatute abil sõnamoodustusviise, tähendusnihkeid ning sõnadevahelisi paradigmaatilisi ja süntagmaatilisi suhteid;
- selgitab sõnade kollokatsioonilisi erinevusi, valib konteksti sobiva sõna ja põhjendab oma valikut;
- nimetab olulisemaid sõnavara uurimise ja lingvistilise analüüsi meetodeid.
