Ainekursus katab teemad:
1) Müüdi ja mütoloogia mõisted, mütoloogia allikad, suundumused mütoloogia uurimisel, olulised uurijad ja koolkonnad;
2) Müüdi koht folkloori žanrisüsteemis, müüdi eripärad ja suhted teiste žanritega (müüdiaines lauludes, muinasjuttudes, muistendites ja kombestikus);
3) Sissevaated mütoloogia erinevatesse valdkondadesse (maailma loomine ja lõpp, inimeste ja muude elusolendite loomine, müütilised loomad ja inimesed, taevased ja maised jumalused, kõrgmütoloogia ja alammütoloogia, pühapaigad ja rituaalid);
4) Eri päritolu rahvarühmade mütoloogiate võrdlus (indoeuroopa rahvaste mütoloogia ja soome-ugri rahvaste mütoloogia võrdluse näitel);
5) Mütoloogia piirid ja rakendused (lastemütoloogia, pseudomütoloogia, rahvusklik mütoloogia, müütide kasutamine meedias, kunstis ja kirjanduses)
Anda algteadmised mütoloogia kui uurimisvaldkonna põhimõistete, allikate ja teaduslike lähenemisviiside kohta; tutvustada keskseid müüditeooriaid, mütoloogia alast teavet vahendavaid folkloorižanre ja maailma eri rahvaste müütide mitmekesisust.
Ainekursuse läbinud üliõpilane
1) tunneb mütoloogia alaseid põhimõisteid; 
2) oskab kõrvutada erinevaid mütoloogia uurimise suundi ja peamisi mütoloogia allikaid;
3) teab olulisi mütoloogia uurijaid ja oskab kirjeldada keskseid müüditeooriaid ning nende rakendamisvõimalusi erinevates distsipliinides;
4) oskab ära tunda mütoloogilisi motiive erinevates folkloorižanrides ning oskab paigutada eesti pärimuses avalduv mütoloogilise ainese laiemale rahvusvahelisele taustale;
5) oskab kriitiliselt analüüsida eesti ja teiste soome-ugri rahvaste mütoloogilisi tekste ning eristada kunstmütoloogiat pärimuslikest allikatest;
6) on teadlik maailma rahvaste mütoloogiate mitmekesisusest ja oskab iseseisvalt orienteeruda mütoloogia alases kirjanduses.
