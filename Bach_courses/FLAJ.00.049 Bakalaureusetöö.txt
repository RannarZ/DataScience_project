Bakalaureusetöö on iseseisev uurimis- ja praktiline töö, mis tehakse juhendaja juhendamisel ja mida kaitstakse avalikul kaitsmisel. Bakalaureusetöö võib olla nii teadusliku kui rakendusliku suunaga.
Erialaste teadmiste süvendamine ning iseseisva uurimistöö oskuste arendamine.
Mooduli edukalt läbinud üliõpilane: 
- oskab töötada erialaste allikate ja kirjandusega
- oskab rakendada omandatud teadmisi teoreetilise või (ja) praktilise probleemi uurimisel ja lahendamisel
- tunneb ja järgib teadusliku teksti vormistamisnõudeid 
- oskab uurimistulemusi ja praktilisi lahendusi tõlgendada, esitleda ja kaitsta.
