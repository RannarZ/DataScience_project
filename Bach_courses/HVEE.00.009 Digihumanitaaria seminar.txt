Aine annab alused iseseisvaks uurimistööks digihumanitaaria vallas. Aine käigus loeb osaleja läbivalt eri laadi digihumanitaaria alaseid tekste ning arutleb nende sisu üle seminaris. Aine lõpus koostab osaleja ise uurimiskava. Aine täpne sisu sõltub osaliselt osalejate taustast ja huvidest. Aine on mõeldud tudengile, kes on juba digihumanitaaria valdkonnaga kokku puutunud ja soovib oma teadmisi süvendada.
Aine eesmärgiks on anda üliõpilasele vajalikud alusteadmised, et teha iseseisvat uurimistööd digihumanitaaria vallas. Aine tutvustab osalejale digihumanitaariaalaseid tekste erinevates vormides ning õpetab neid mõistma ja tõlgendama. Aine annab alused valdkonna tööde teemal arutlemiseks ning annab esmase kogemuse digihumanitaariaprojekti kavandamisel. Aine täpne sisu sõltub osaliselt osalejate taustast ja huvidest. Aine on mõeldud tudengile, kes on juba digihumanitaaria valdkonnaga teistes kursustes kokku puutunud ja soovib oma teadmisi süvendada.
Õppeaine läbinud üliõpilane on kursis digihumanitaaria uurimistöö alustega. Ta oskab lugeda ja mõistab digihumanitaarse uurimistöö esitlusi nende peamistes levikukanalites - konverentsidel, ajakirjaartiklites ning andmekogudes. Ta oskab leida tekste ja andmeid endale huvitavatel teemadel digihumanitaarias. Ta suudab ülal hoida arutlust nendest töödest seminarigrupis. Üliõpilane teab kuidas alustada iseseisvat uurimistööd digihumanitaaria vallas.
