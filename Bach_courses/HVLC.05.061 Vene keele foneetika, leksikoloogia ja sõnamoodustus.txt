Vene keele foneetika ja sõnamoodustuse põhimõisted. Sõna olemus, sõna semantika küsimused. Sõnavara stiilikihistused ja kasutussfäärid. Vene keele leksika kujunemine ja areng. Vene keele fraseoloogia üldküsimused.
Tutvustada vene keele foneetikat, leksikoloogiat ja sõnamoodustust, kursuse käigus tutvustatakse üliõpilastele nimetatud valdkondadele omaseid mõisteid, teoreetilist ja praktilist materjali. Foneetika valdkonnas antakse ülevaade vene keele hääldusest. Tutvustada üliõpilastele leksikoloogia keeleühikuid ja kategooriaid, vene keele sõnavara kui märgisüsteemi; vaadelda tänapäeva leksikoloogia põhisuundi. Sõnamoodustuse valdkonnas tutvustatakse üliõpilastele vene sõna morfeemstruktuuri. Selgitatakse sõnamoodustuse viise, tüüpe ja mudeleid.
Kursuse läbinud üliõpilane:
1) on omandanud ülevaate vene keele foneetika põhiaspektidest;
2) tunneb vene keele häälikute süsteemi;
3) tunneb ja oskab rakendada vene keele transkriptsiooni;
4) teab vene keele sõnavara ajalugu;
5) oskab hinnata sõnade ja fraseologismide õige/ebaõige kasutamist;
6) analüüsib vene sõnade vastastikust mõju sintagmatika/paradigmatika seisukohalt;
7) teab vene keele morfeemistruktuuri;
8) teab sõnamoodustuse viise, tüüpe ja mudeleid;
9) oskab teha kindlaks sõnade moodustamise protsesse.
