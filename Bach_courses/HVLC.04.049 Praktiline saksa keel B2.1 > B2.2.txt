Lugemis- ja kuulamistekstide ning mitmekesiste harjutuste abil luuakse (või täiendatakse) keeleoskust (rääkimine, lugemine, kuulamine, kirjutamine), omandatakse grammatilised põhialused ja püütakse saavutada vähemalt argipäeva keeleoskuse ning sõnaraamatuga lugemise tase. Käsitletakse nii igapäevaelu kui ka akadeemilisi teemasid.
Ainekursuse eesmärgiks on üliõpilaste lugemisvilumuse ja keeleoskuse arendamine. Harjutatakse retseptiivseid oskusi (lugemine, kuulamine), et suuta mõista erialaspetsiifilisi lugemis- ja kuulamistekste. Üliõpilased õpivad vabalt väljendama oma arvamusi ja mõtteid ning koopereeruma teiste õppijatega. Praktilise keele omandamise kõrval õpitakse keelt ka lingvistiliselt analüüsima. Kursuse keeletase vastab B2 tasemele.
Üliõpilased omandavad kuulamis- ja lugemisoskuse, mis aitab mõista keerulisemaid erialaspetsiifilisi tekste. Nad suudavad väljendada oma arvamusi ja mõtteid erinevate teemade ja probleemide kohta ning osaleda aktiivselt aruteludes.
