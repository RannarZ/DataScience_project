Hääl ja keha. Füüsise kontsentratsiooni ja koordinatsiooni
harjutused.
Teoreetiline ülevaade hääleaparaadi ehitusest ning selle füüsilistest ja psühholoogilistest alustest (jooksvalt kogu kursuse ulatuses, seoses praktilise tööga).
Õige hingamistehnika väljakujundamine aktiivses kõnes.
Resonaatorite tunnetamine ja hääle erinevate tämbrite väljakujundamine aktiivses kõnes.
Keel ja kõne. Eesti keele foneetika. Hääle artikulatoorse osa
aktiviseerimise ja selge diktsiooni saavutamise harjutused.
Kõne kui eneseväljendus. Emotsionaalne kõne.
Hääle tervishoid.
Õppeaine üldeesmärgid on:
1)	Tagada üliõpilaste praktilised oskused teadmiste rakendamisel aktiivses kõnes.
2)	Kujundada üliõpilaste oskusi erinevate tekstide interpreteerimisel.
3)	Arendada üliõpilaste eneseväljendusoskust ning esinemisjulgust.
4)	Tutvustada algteadmisi hääle hügieenist ja tervishoiust.
Õppeaine edukalt läbinud üliõpilane:
*	oskab kujundada nii enese kui teiste kõnehäält;
*	on pädev analüüsima häälekvaliteeti ja artikulatsiooni nii enese kui teiste kõnes;
*	suudab emotsionaalselt nauditavalt ja keeleliselt korrektselt ning selge diktsiooniga interpreteerida erinevaid tekste;
*	oskab, teades häälehoiu põhitõdesid, säästa oma häält võimalikust väärkasutusest.
