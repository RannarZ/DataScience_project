Õppeaines käsitletakse levinumaid rahvusvahelisi harjutuskohtu võistlusi (Willem C. Vis Moot, ELMC, European Human Righs Moot, Telders, ICC Moot Court), meeskondadesse kandideerimist, meeskondade valiku põhimõtteid, meeskonnatöö toimimist ja iga liikme panust meeskonda; tööd allikatega, kirjalike argumentide koostamist, nende suulist kaitsmist ja avaliku esinemise põhitõdesid; võistlustel korduma kippuvaid vigu ja tavalisi tagasilööke.
Valmistada üliõpilasi ette rahvusvahelistel harjutuskohtuvõistlustel osalemiseks, tutvustada neid erinevate harjutuskohtuvõistluste eripäradega ning anda osalejatele harjutuskohtu võistlustel edukaks osalemiseks vajalikud oskused. Treenida tudengite esinemisoskust.
Kursuse läbinud üliõpilane:
* tunneb erinevaid harjutuskohtuvõistlusi ning oskab valida enda oskuste ja karjäärivalikutega paremini sobiva võistluse;
* teab harjutuskohtu võistlustel osalemise peamisi kasutegureid ja seda, milliseid oskusi harjutuskohtuvõistluse läbimine edendab; 
* tunneb harjutuskohtuvõistlustel menetlusdokumentide koostamise põhinõudeid ja oskab koostada nõuetele vastavaid menetlusdokumente;
* teab harjutuskohtutes osalemiseks vajalikke peamiseid õiguskirjandust ja kohtupraktikat sisaldavaid andmebaase ja oskab neid kasutada;
* tunneb harjutuskohtu kohtukolleegiumi ees esinemise põhireegleid ja oskab neid praktikas rakendada;
* oskab töötada harjutuskohtu meeskonnas
