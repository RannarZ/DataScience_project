Kursus annab ülevaate materjalide koostisest ja ehitusest, valmistamise ja töötlemise tehnoloogiatest, omadustest ja rakendusaladest, koosnedes neljast osast, mis vastavad erinevatele materjaliklassidele: polümeeridele, metallidele, keraamikale ja klaasidele ning komposiitmaterjalidele.  Iga osa sisaldab  loenguid, seminaride ja praktikume.
1.osa. Polümeerid (õppejõud: Tarmo Tamm, toimub sügisel)
2.osa. Metallid (õppejõud: Hele Siimon, toimub sügisel)
3.osa. Keraamika ja klaasid (õppejõud: Gunnar Nurk ja Siim Hödemann, toimub kevadel)
4.osa. Komposiidid (õppejõud: Margus Kodu, toimub kevadel)
Aine eesmärgiks on anda ülevaade erinevate materjalide koostisest ja struktuurist, valmistamise ja töötlemise põhitehnoloogiatest, omadustest ja rakendusaladest.
Kursuse läbinud üliõpilane:
1.	Oskab liigitada tehnomaterjale, teab nende ehitust, põhiomadusi ja rakendusvaldkondi.
2.	Teab struktuursete materjalide põhilisi valmistamise ja töötlemise tehnoloogiaid.
3.	Oskab seostada materjalide rakendusi ja omadusi nende valmistamiseks kasutatavate tehnoloogiate eripäraga (ehk põhjendada, miks antud liiki materjalide valmistamiseks kasutatakse just seda ja mitte mõnda teist tehnoloogiat).
4.	Oskab lahendada ülesandeid kursuses käsitletud teemadel.
5.	Omab polümeeride, metallide, keraamika või klaaside ja komposiitmaterjalide valmistamise ja/või nende omaduste määramise praktilise töö kogemust.
