Kaheksa praktikumi, milles tutvutakse personaalarvutite ehitusega. Harjutatakse nende koostamist ja parandamist, samuti tarkvara paigaldamist.
Kursuse eesmärgiks on anda tulevastele IKT erialal töötavatele spetsialistidele praktiline arvuti koostamise, parandamise ja seadmete konfigureerimise kogemus.
Pärast aine läbimist oskab üliõpilane:
1. panna komponetidest arvutit kokku;
2. ehitada arvutitest kohtvõrku (sh seadistada WiFi ruuterit) ning tuua välja erinevate võrguseadmete mõju võrgu kiirusele;
3. sektsioneerida arvuti kõvakettaid, paigaldada operatsioonisüsteemi ning luua virtuaalmasinaid;
4. sõnastada erinevate kõvaketta tüüpide ja ühendusliideste võimalusi ja piiranguid;
5. hinnata erinevate parameetrite/komponentide mõju arvuti jõudlusele;
6. koostada ja vormistada etteantud nõuetele (s.h. eesti õigekeel) vastavaid praktikumiaruandeid.
