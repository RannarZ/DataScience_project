Kursus annab ülevaate peamistest inimese tunnetust ja käitumist suunavatest ja reguleerivatest teguritest spordi ja muude oskuste meisterlikule sooritamisele orienteeritud valdkondade kontekstis. Käsitletakse tunnetuspsühholoogia peamisi valdkondi (tähelepanu, mälu, õppimine, mõtlemine), emotsioonide ja motivatsiooni seoseid, inimese arengut ja individuaalseid erinevusi, grupiprotsesse ja juhendamist ning eestvedamist, psühholoogiliste oskuste treenimise aluseid, liikumisega seotud tervisekäitumist ja sooritust takistavaid tegureid. Teemade käsitlemisel lähtutakse liigutusoskuste omandamise ja reguleerimise seisukohalt olulistest probleemidest.
Kursuse läbimisel oskab õppija selgitada nii spordialade kui muude erialaste oskuste meisterliku omandamise ja sooritamisega seotud psühholoogilisi ja sotsiaalseid protsesse ning seostab neid protsesse omavahel arengu, eestvedamise, heaolu ja tervise kontekstis.
Kursuse lõpetamisel õppija:
1.	kirjeldab spordi- ja soorituspsühholoogia teemade ulatust ja sisu
2.	demonstreerib baasteadmisi spordi- ja sooritusspsühholoogia uurimismeetodite alal
3.	analüüsib oskuste õppimist ja ekspertsuse arengut mõjutavaid bioloogilisi, arengulisi, motivatsioonilisi, sotsiaalseid ja keskkondlikke tegureid
4.	selgitab oskuste sooritamist mõjutavaid psühholoogilisi protsesse ja kirjeldab nende omavahelisi seoseid soorituse kontekstis
5.	mõistab sooritusoskuste arengut pidurdavate ja realiseerimist takistavate tegurite toimemehhanisme ja kirjeldab nende avaldumise riski vähendamise võimalusi
6.	selgitab kehalise aktiivsuse mõju vaimsele tervisele ja heaolule
7.	oskab luua harjumuse kujundamise plaani
