Kursusest osavõtjatelt eeldatakse vähemalt B2 (upper intermediate) keeletaset. Soovitame hinnata end EN keeleoskustasemete skaalal:
http://europass.cedefop.europa.eu/LanguageSelfAssessmentGrid/et.
Semestri jooksul tegeletakse sõnavara arendamisega (nt fraseologismid), suulise väljendusoskuse arendamisega (arutelud gruppides, paaris, ettekanded, rühmatöö); loetakse muuhulgas autentseid ingliskeelseid tekste, tehakse kirjutamis- ja kuulamisülesandeid, vaadeldakse keelestruktuure.
Kursuse eesmärgiks on aidata arendada erinevaid osaoskusi (kuulamine, lugemine, kirjutamine, vestlemine) akadeemilises kontekstis C1 tasemel. Kursusel osaleja peab olema võimeline oma õpiprotsessi eest vastutama.
Kursuse lõpuks on üliõpilased laiendanud oma sõnavara; arendanud oma rääkimisoskust erinevates olukordades, sh. ettekannete pidamisel; on parandanud oma kuulamis- ja lugemisstrateegiaid; oskavad eristada registreid; oskavad resümeerida teksti; oskavad kasutada õpitud lausestruktuure ja fraseologisme nii kõnes kui kirjas.
