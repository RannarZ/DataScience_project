Loengute käigus antakse ülevaade mükoriisa eri vormidest (arbuskuloidne, ekto-, erikoidne, monotropoidne ja orhidoidne mükoriisa), levikust, evolutsioonist, ökoloogiast, füsioloogiast ning mükoriisa praktilistest rakendustest metsanduses ning taimekasvatuses. Praktikumides vaadeldakse kuuse ja männi ektomükoriisat ning rohttaimede vesikulaar-arbuskuloidset mükoriisat. Tutvutakse seente taimejuurtest määramise molekulaarsete meetoditega. 
4. või 5. nädala praktikumide aja raames toimub välipraktikum Tartus, kus vaadeldakse pargis erinevaid mükoriisseid taimi ja seeni.
Loengukursuse eesmärk on käsitleda taimejuurte ja seente vahelist sümbioosi mükoriisat.
Pärast kursuse edukat sooritamist omab tudeng põhiteadmisi mükoriisast ning teistest taimejuurte ja seente interaktsioonidest. Aine läbinud tudeng on võimeline kaasama mükoriisa või muu seene-taime suhte oma botaanilisse, ökoloogilisse või füsioloogilisse uurimustöösse.
