Aine annab tõenäosusteooria ja matemaatilise statistika alase baasi kõrgema taseme andmeanalüüsi kursuste läbimiseks.
Anda üliõpilastele teadmised ja oskused tõenäosusteoorias ja matemaatilises statistikas, mis võimaldavad magistriõppes läbida kõrgema taseme kursusi stohhastilise modelleerimise alal.
Õppeaine edukal läbimisel üliõpilane:
- tunneb kaasaegse tõenäosusteooria ülesehitust;
- oskab konstrueerida vahemikhinnangut normaal-, binoom- ja selle sugulasjaotuste parameetritele nii ühe kui ka kahe valimi korral;
- mõistab statistilise hüpoteesi olemust ja oskab selle sõnastada lähtuvalt ülesandest;
- teab põhimeetodeid hüpoteeside kontrollimiseks nii ühe parameetri korral kui ka kahe parameetri võrdlemiseks;
- omab ülevaadet regressioon- ja dispersioonanalüüsi ülesandest;
- oskab rakendada õpitut punkt- ja vahemikhinnangute leidmiseks ning hüpoteeside kontrollimiseks ühe seletava tunnusega regressioonanalüüsi ja dispersioonanalüüsi ülesandes.
