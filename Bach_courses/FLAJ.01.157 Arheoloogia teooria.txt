Kursus koosneb seminaridest ja individuaaltöödest. Seminarides käsitletakse arheoloogia kui teaduse teoreetilisi ja metodoloogilisi küsimusi ning uuritakse arheoloogilise materjali tõlgendamise erinevaid võimalusi. Individuaaltöödega analüüsitakse teooriate ja meetodite rakendatavust uurimistöös.
Kursuse eesmärgiks on omandada teadmisi arheoloogiast kui teadusest ja saada ülevaade arheoloogias kasutatavatest teooriatest ning tõlgendamismeetoditest. Samuti omandada oskusi teooriate ja meetodite rakendamiseks arheoloogilises uurimistöös.
Kursuse läbinu tunneb arheoloogia kui teaduse teoreetilisi põhiküsimusi, oskab kirjeldada peamisi suundumusi ja koolkondi ning selgitada nende sarnasusi ja erinevusi. Ta mõistab arheoloogia teoreetiliste ning metodoloogiliste probleemide lähtekohti ning oskab põhjendada oma seisukohti. Tal on põhioskused  teooriate ja tõlgendamismeetodite rakendamiseks arheoloogilises uurimistöös.
