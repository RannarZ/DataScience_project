Kursuse raames antakse ülevaade inimkaubanduse tekkepõhjustest ning tagajärgedest nii üksikindiviidi kui ühiskonna jaoks, inimkaubanduse ohtude tuvastamisest ja riskide hindamisest, nõudluse vähendamisest, juhtumitega tegelemisest ning ohvrite abistamisest.
Õppeaine eesmärk on näidata seoseid inimkaubanduse ja teiste kuriteoliikide vahel, anda ülevaade inimkaubanduse kui isikuvastase, varjatud ning organiseeritud kuritegevuse iseloomust ning levikust.
Kursuse läbinu:
1)	omab ülevaadet inimkaubanduse iseloomust, õiguslikust taustast, praktilistest juhtumitest ning kannatanute abistamise võimalustest;
2)	teab inimkaubanduse kui kuritegevuse liigi tekkepõhjuseid;
3)	mõistab inimkaubanduse seoseid teiste vägivallakuritegudega, selle kuriteo ülesehitust ja toimimise loogikat;
4)	analüüsib ennetuse vajadust, mõtestab nõudluse vähendamise olulisust, ohvrite haavatavust;
5)	teab, millal ja mil viisil tuleb olukordadesse sekkuda ja oskab leida lahendusi.
