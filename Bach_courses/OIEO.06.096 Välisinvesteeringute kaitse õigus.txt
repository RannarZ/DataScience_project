Kursus tutvustab riikidevaheliste välisinvesteeringute soodustamiseks sõlmitud lepingute alusel tekkinud rahvusvahelise õiguse haru, mis võimaldab ettevõtetel ja üksikisikutel hageda riike siseriiklikest kohtusüsteemidest eraldiseisvas vahekohtumenetluses. Tegemist on ühe kõige kiiremini kasvava, praktilisema, kuid ka olulisi vastuolusid tekitava rahvusvahelise õiguse haruga. Kursuse raames analüüsime investeeringute rahvusvahelise kaitse standardeid, investorite menetlusõigusi ning välisinvesteeringute kaitse õiguse vahekorda teiste rahvusvahelise õiguse harude ning siseriikliku õigusega.
Aine eesmärk on anda ülevaade välisinvesteeringute kaitse põhimõtetest ja riikide ja investorite vaheliste vaidluste lahendamisest vahekohtumenetluses.
Kursuse lõpuks üliõpilane:
- saab aru välisinvesteeringute kaitse õiguse põhimõtetest;
- mõistab riikide ja välisinvestorite vaheliste vaidluste lahendamise protsessi; 
- arutleb välisinvesteeringute kaitse õiguse aktuaalsete probleemide üle.
