Kursus on ette nähtud "Ühiskond ja sotsiaalse heaolu" õppekava üliõpilastele, kuid soovitatav ka teistele sotsiaalteadustest huvitatud õppijatele. Kursuse raames käsitletakse mõisteid sotsiaalne norm ja sotsiaalne hälbivus, hälbivuse olulisemaid sotsioloogilisi teooriad ning ühiskondliku reaktsiooni hälbivusele ning hälbiva käitumise erinevaid viise.
Kursuse raames tutvuvad üliõpilased hälbekäitumise sotsioloogia arengu olulisemate etappidega ning põhiliste hälbivat käitumist seletatavate sotsioloogiliste teooriatega. Peale teoreetilisi loenguid tutvustatakse Eestis kasutatavate meetmeid kuritegevuse ja hälbiva käitumise vähendamiseks. Kursust külastavad praktikud-eksperdid, planeeritakse ka külaskäike erinevatesse asutustesse (konkreetsed asutused selguvad hiljem).
Kursuse raames õpivad üliõpilased tundma deviantsust seletavaid sotsioloogilisi teooriaid ning erinevaid rakendusmeetmeid hälbiva käitumise vähendamiseks. Kursuse lõpuks üliõpilane 
-	teab, missugused on põhilised hälbivat käitumist seletavad teooriad
-	teab teooriate lähtekohti, argumente ja nende puuduseid
-	oskab teooriaid hinnata ja omavahel võrrelda 
-	oskab vajadusel valida teatud hälbiva käitumise nähtuse uurimiseks sobivat teooriat
-	oskab professionaalsel tasandil arutada teemal sotsiaalne norm ja hälbivus 
-	oskab kasutada erialast keelt
-	suhtub hälbiva käitumise nähtustesse professionaalse mõistmise ja vastutustundega.
