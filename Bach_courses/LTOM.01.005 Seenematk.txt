Kursuse peamine eesmärk on anda esmane ülevaade nn. "rohelise bioloogia" välitöödest, mis on fokuseeritud metsaökoloogiale ja seentega seotud looduslikele protsessidele.
Aine toimub 3-päevase matkana looduses (ööbimine valikul külalistemajas või telgis), kus jooksvalt tutvustatakse metsakoosluste toimimist, seente rolli taimede mineraaltoitumises ja laguahelas ning seente määramist ja kasutamist. Antakse ülevaade ka ökoloogide ja biosüstemaatikute uurimismeetoditest taimede ja seente näitel. 
Aine läbimiseks tuleb pärast matka kirjutada ka ühe-leheküljeline essee, mis põhineb matka käigus õpitul.
Arvestuse eelduseks on matkal osalemine ja essee esitamine.
Saada ülevaade metsaökoloogiast ja seente poolt juhitud ökosüsteemi funktsioonidest; õppida tundma tähtsamaid söögi- ja mürgiseeni; saada lühiülevaade kaasaegse ökoloogia ja biosüstemaatika meetoditest
1. üldine teadmus metsa aineringest
2. oskus eristada peamisi mürgi- ja söögiseeni ning kasutada määrajaid
3. arusaam ökoloogide ja süstemaatikute teadustöö metoodikast
