Finantsarvestuse ja juhtimisarvestuse erinevused. Juhtimis¬arvestuse valdkonnad. Kulude eesmärgid ja liigitamise alused. Arvestusinfo kasutamine otsustamisel. Omahinna kalkuleerimise traditsioonilised ja kaasaegsed meetodid. Firmasisene planeerimine. Ettevõttesisene aruandlus. Vastutuspõhine arvestus. Controlling. Tulemuslikkuse hindamine ja juhtimine. Tasakaalus tulemuskaart. Jätkusuutlikkuse aruandlus ja juhtimine. Finantsaruandluse analüüsi meetodid. Horisontaal- ja vertikaalanalüüs, suhtarvuanalüüs.
Eesmärgiks on käsitleda juhtimisarvestuse peamisi elemente ja meetodeid, vaadeldes ettevõttesisest kuluarvestust, planeerimist, aruandlust ja controllingut ning nende kasutust planeerimisel, kontrollil ja otsustamisel. Samuti vaadeldakse juhtimisarvestuse seoseid ettevõtte raamatupidamisaruandluse analüüsiga ja juhtimisarvestuse informatsiooni rolli aruandluse läbipaistvuse loomisel ja analüüsi läbiviimisel.
Õppeaine läbinud üliõpilane:
1)	tunneb ettevõtte sisemise kuluarvestuse, planeerimise ja aruandluse põhimõtteid ja nende seoseid;
2)	tunneb ettevõtte sisemise arvestussüsteemi eripärasid ja rolli ettevõtte finantstulemuste hindamisel ja analüüsil;
3)	on suuteline määratlema ettevõtte kuluarvestussüsteemis kululiike, kulukohti ja kulukandjaid;
4)	oskab kasutada kuluinfot juhtimisotsuste tegemisel;
5)	teab ja oskab kasutada omahinna kalkuleerimise erinevaid meetodeid;
6)	oskab rakendada teadmisi ettevõtte finantsplaanide koostamisel ja ettevõttesise aruandlussüsteemi kujundamisel;
7)     tunneb tulemuslikkuse hindamise (performance measurement) põhimõtteid ja meetodeid, sh. tasakaalus tulemuskaarti;  
8)	teab ja oskab kasutada finantsaruandluse analüüsi meetodeid;
9)     tunneb organisatsiooni jätkusuutlikkuse (sustainability) juhtimise põhimõtteid 
10)	mõistab juhtimisarvestuse rolli ettevõtte finantsseisundi kujunemisel ja analüüsimisel.
