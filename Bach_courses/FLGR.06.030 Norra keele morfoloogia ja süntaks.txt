Kursuse esimene pool keskendub norra sõnade morfoloogilise struktuuri ning klassifikatsiooni käsitlemisele, teises osas tutvutakse süntaktilise analüüsi mõistetega ning süvendatakse arusaamist norra keele lauseehitusest. Kursuse jooksul tehakse morfoloogilise ja süntaktilise analüüsi harjutusi, et omandatud mõisteid ja teoreetilisi teadmisi praktikas rakendama õppida. 

Kursuse morfoloogiaosa käsitleb järgmisi teemasid: 
morfoloogia eesmärk ja põhimõisted,
morfoloogilise analüüsi põhimõtted, 
sõnamuutmine (pööramine ja käänamine) ja sõnamoodustus (tuletus ja liitmine). Sõnamuutmist käsitledes keskendutakse nimisõnadele, omadussõnadele ja tegusõnadele ning selgitatakse eeskätt norra kirjakeele bokmåli põhimõtteid. Teatud paralleele tuuakse aga ka nynorskiga. 

Süntaksiõpetuses on põhirõhk järgmistel teemadel:
norra keele lausete ja lauseosade süntaktilisel analüüsil (lausestruktuuri skeem, pealaused ja kõrvallaused). Samuti võrreldakse norra keele lauseehitust eesti keele lauseehitusega, juhtimaks tähelepanu sarnasustele ja erinevustele nimetatud keelte
Kursuse eesmärgiks on anda ülevaade norra keele vormilisest ülesehitusest - morfoloogiast ja süntaksist. Kursuse käigus omandatakse teoreetilised põhiteadmised norra keele sõna- ja lauseõpetusest ning õpitakse tundma antud valdkonda puudutavat terminoloogiat. Omandatud mõisted ja teoreetilised teadmised kinnistatakse praktilisi harjutusi tehes. Kursuse eesmärgiks on seega suurendada teadmisi norra keele grammatikast, omandada oskused norra keele keeleteaduslikuks kirjeldamiseks ja seeläbi süvendada norra keele valdamist.
Kursuse läbinud üliõpilane:
- mõistab norra keele vormilist ülesehitust ning võrdleb seda teoreetilisel ja praktilisel alusel teiste keeltega;
- analüüsib grammatiliselt norra keele sõnu ja lauseid;
- nimetab norra keele morfoloogia ja süntaksi valdkonda kuuluvat olulisemat terminoloogiat ning selgitab mõistete sisu;
- rakendab omandatud teadmisi praktilises keelekasutuses.
