Üliõpilane viibib praktikal, kus tegeleb statistiliste andmetöötlusprobleemidega või erialaste tõenäosuslike ülesannete lahendamisega. Praktika kogupikkus 156 tundi.

Praktikaaruanne (5-10 lk) peab sisaldama
1) praktikaplaanis kirjas olnud ülesannete lahendamise viiside/võtete kirjeldust,
2) saadud tulemuste ülevaadet (põhjalikkuse aste sõltub tulemuste sensitiivsusest ettevõtte jaoks),
3) hinnangut oma oskuste ja teadmiste täienemise kohta,
4) hinnangut ülikoolis õpitu kasutamise võimaluste kohta,
5) praktikakoha tutvustust.
Aine eesmärgiks on omandada reaalne töökogemus teoreetiliste teadmiste rakendamisest erialaste lihtsamate probleemide lahendamisel. Praktika annab üliõpilasele 
- võimaluse arendada tööturule minekuks vajalikke oskusi;
- saada kogemus töötamisest ettevõttes;
- hinnata oma isikuomaduste sobivust;
- kinnistada õpingute käigus kogutud teoreetilisi teadmisi;
- tulevase karjääri võimalikkusest ja võimalustest.
Praktika läbinud üliõpilane:
- on kokku puutunud oma eriala reaalsete probleemidega
- on saanud kogemuse teooria rakendamiseks praktikas,
- tunneb lähemalt ühte kitsamat töövaldkonda oma erialal,
- oskab adekvaatsemalt hinnata oma teadmisi ja oskusi,
- on saanud kogemuse tööks kollektiivis ja arendanud edasi oma suhtlemisvõimet
- on katsetanud igapäevase töörutiini taluvust;
- on arendanud kohuse- ja vastutustunnet tööülesannete täitmisel.
