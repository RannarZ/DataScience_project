Kursusel arendatavate aspektide hulka kuuluvad info hankimine ja analüüsimine, täpsete ja asjakohaste sõnumite loomine, oma meedia tarbimise harjumuste teadvustamine ja sotsiaalne vastutus. Ehkki rõhk on suurem kaasaegse ajakirjanduse tööviisidel ja oskustel, on kogu info asjakohane ja kasulik ka teiste erialade professionaalidele, kellel vaja olla meedia- ja infotarbimisoskustega kaasajas. Kursust juhivad eksperdid ajakirjanduse, meediauuringute ja kommunikatsiooni erialadelt, kuid kaasatakse ka praktilisemaid näiteid ning eksperte teistelt erialadelt - juura, keeleteadused, semiootika. See tagab osalejatele põhjaliku ülevaate teemast, selle hetkeprobleemidest ning võimalikest lahendustest.
Selleks, et käituda võrguplatvormidel vastutustundlike, turvalisust silmas pidavate ja kaasatud kodanikuna, peab iga inimene arendama enda digitaalset vastupidavust, teadlikkust ja meediapädevusi. Aine on pühendatud üliõpilaste digitaalse- ja meediateadlikkuse arendamisele nii ajakirjanike kui meediatarbijatena, et see aitaks efektiivselt ära kasutada kõiki kaasaegse digitaalse elu võimalusi, mõistes samas nende võimaluste mõju reaalsele elule ning potentsiaali nii mõjutada kui olla mõjutatavad. Lühidalt, kursuse eesmärk on pakkuda tudengitele nii teoreetilisi teadmisi kui praktilisi kogemusi oma meedia- ja infotarbimisharjumuste analüüsimisel, taustainfot nende tarbitavast, kuidas see võib olla mõjutatud infohäiretest ning reaalses elus kasutatavaid juhiseid muutmaks neid harjumusi nii iseendas kui ka teistes.
Õppeaine edukal läbimisel üliõpilane:
·   	On tuttav infoühiskonna levinumate teooriate ja kontseptsioonidega ning oskab ära tunda ja analüüsida infohäirete tavapärasemaid tunnuseid
·   	Omab ülevaadet ajakirjanike tööprotsessidest, rollidest ja ametialastest nõudmistest tänapäevastes meediasüsteemides
·   	Mõistab infohäirete võimalikke tagajärgi mikro-, meso- ja makrotasandil
·   	On tuttav kaasatud teemade sõnavaraga, suudab arutada ja kriitiliselt analüüsida levinumaid kaasaegse infoühiskonna ja mediatiseerumise probleeme
·   	Suudab iseseisvalt otsida ning leida lisainfot infoühiskonna kontseptsioonide kohta
·   	Oskab kasutada vähemalt kolme erinevat "infoajakirjanduse" meetodit, saab aru nende kasutusviisidest erinevates kontekstides
·   	Kasutab kompetentselt mitmeid e-õppe võimalusi, on kasutanud e-õppe platvorme koos- ja rühmatöödeks.
·   	Suudab analüüsida ja (teatud määral) luua ajakirjanduslikku väärtust omavat meediasisu
·   	Oskab leida, arendada ja kasutada meedia-/info-/digiteadlikkuse teemalisi õppematerjale mitmetele sihtrühmadele
