Tänapäeva metaeetika. Mida tähendab moraaliotsustuse tegemine? 
Kursus annab kriitilise ülevaate moodsa metaeetika põhilistest teemadest ja teooriatest ning sellest, kuidas need seonduvad metafüüsika, epistemoloogia ja vaimufilosoofia probleemidega.
Teisisõnu saab mõtisklema mõnest Suurest Küsimusest: 
Kas eetika on objektiivne või subjektiivne?
Kas väärtused erinevad faktidest? 
Kas on võimalik "on"ist jõuda "peaks olema"ni? 
Kas on eetika lihtsalt suhteline? (Kelle või mille suhtes?)  
Kas eetika on lõpude lõpuks suur feik nagu astroloogia? 
Kes on amoralistid ja peaks neid kartma? 
Teemad: G.E. Moore'i avatud küsimuse argument, emotivism, kvaasirealism, veateooria, naturalistlik realism, reduktsionismi vormid, otsustus ja motivatsioon, konstruktivism.
1) Anda ülevaade metaeetika põhiprobleemidest ja -mõistetest ning nende tähtsusest.
2) Luua seosed metaeetika ja teiste filosoofia valdkondade vahel (sh metaeetika seosed normatiivse eetikaga).
3) Arendada tekstide kriitilise lugemise oskust.
4) Arendada suulise väitlemise oskust.
5) harjutada filosoofilist argumenteerimist nii suulises kui kirjalikus vormis.
Kursuse edukalt läbinud üliõpilane:
1) omab ülevaadet tänapäeva metaeetika peamistest teemadest ja teooriatest, osakab neid iseloomustada ning tunneb nende tugevaid ja nõrku külgi, 
2) suudab metaeetikas kasutatavaid argumente kriitiliselt analüüsida, 
3) oskab metaeetika küsimusi seostada keelefilosoofia, metafüüsika, epistemoloogia ja vaimufilosoofia probleemidega,
4) oskab suhestada metaeetikat eetiliste debattidega,
5) mõistab, miks metaeetika küsimused on olulised,
6) suudab väljendada oma arusaamist tekstidest ning nende üle kriitiliselt arutleda nii suuliselt kui kirjalikult.
