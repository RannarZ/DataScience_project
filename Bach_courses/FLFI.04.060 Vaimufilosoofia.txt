Aine käsitleb sissejuhatavalt vaimufilosoofia teemasid, mille hulka kuuluvad peamised lähenemised keha-vaimu probleemile, teadvus, tehisintellekt, mõtlemine ja keel jt.
Aine üldeesmärk on tutvustada filosoofiaüliõpilastele olulist osa tänapäeva analüütilisest filosoofiatraditsioonist. Kursus annab ülevaate vaimufilosoofia põhimõistetest, probleemidest ja argumentidest, arendab filosoofiliste tekstide lugemisoskust ning filosoofilise kirjutamise oskust.
Õppeaine edukalt läbinud üliõpilane:
1) valdab vaimufilosoofia tähtsamaid mõisteid,
2) tunneb vaimufilosoofia tähtsamaid metafüüsilisi positsioone,
3) suudab iseseisvalt lugeda tekste vaimufilosoofiast ja neid kommenteerida,
4) oskab püstitada ja sõnastada filosoofilisi küsimusi ja otsida nende lahendamiseks relevantset kirjandust,
5) teab ja oskab rakendada filosoofilise essee kirjutamise põhialuseid.
