Kursus on jagatud kolmeks põhisoaks: luule, romaan, teater. Esimeses osas keskendutakse renessansiaegse luule väljakujunemisele, teises 19. sajandi naturalistliku romaani tekkele, kolmandas 17. sajandi klassitsistliku teatri põhiolemusele ning kursuse lõpus käsitletakse lühidalt minavormi erinevaid avaldumisi tekstides.
Kursuse eesmärgiks on anda üliõpilastele baasteadmised 16.-19. sajandi prantsuse kirjanduse valitud autorite loomingust ning valmistada üliõpilasi ette edaspidiseks tööks tekstidega. Loengukursus keskendub erinevate žanride väljakujunemisloole ning tõstatab üldisemalt küsimuse teksti kirjanduslikkusest, representatiivsest ja performatiivsest iseloomust ning selle tähendusest ajaloolises-ühiskondlikus perspektiivis.
Ainekursuse läbinud üliõpilane oskab kirjandusteost analüüsida žanrispetsiifikast lähtudes, suhtuda kriitiliselt erinevatesse kirjandusloolistesse või -kriitilistesse algmaterjalidesse ning kujundada välja isiklikku suhte tekstiga. Üliõpilane omandab argumentatiivse teksti koostamise põhitõed (tsiteerimine, viitamine, isikliku arutluskäigu eristamine refereeritavast) ning esmase teksti struktureerimisoskuse.
