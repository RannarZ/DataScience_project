Õppija rakendab ärimudeli ja -plaani koostamise, toote- ja teenuse arenduse  ning  ettevõtte käivitamisega seotud põhiteadmisi ja praktilisi oskuseid. Meeskonnaga lepitakse kokku nende lühi- ja pikaajalised eesmärgid ning kaardistatakse vajalikud tegevused, mida hinnatakse kord kuus toimuva vestlusega (kokku neli vestlust). Aine lõpeb ideede tutvustamise ja edasise tegevuskava esitamisega komisjonile.
Õppijad rakendavad praktikas omandatud teadmisi äriplaanide ja projektide koostamiseks, käivitamiseks, arendamiseks ja juhtimiseks.
Aine läbinud üliõpilane:
- oskab püstitada lühi- ja pikaajalisi eesmärke ning teab, kuidas neid saavutada;
- oskab juhtida meeskonda, iseennast ja äriideega seotud arendustegevusi;
- oskab määratleda ja analüüsida probleeme, seada strateegilisi eesmärke ja neid ellu viia;
- oskab leida ja analüüsida oma ärimudeli/äriplaani kavandi jaoks olulist taustainformatsiooni
- teab intellektuaalomandi põhimõtteid ning oskab hinnata intellektuaalomandi kaitse vajadust; 
- on testinud oma äriideed või prototüüpi potentsiaalsete klientide hulgas;
- on arendanud enda esinemisoskuseid ja koostanud müügikõne.
