Ainekursus toetab üliõpilase professionaalset arengut, luues võimalusi seostada valdkonna- ja ainedidaktikaga seotud ülikooliõpingud pidevalt õpetaja tegevusega koolieelses lasteasutuses. Ainekursus loob läbi pideva refleksiooni võimaluse analüüsida ja seeläbi adekvaatselt hinnata oma teadmisi, oskusi ja hoiakuid ning vajadusi enese arendamiseks valdkonna- ja erialaspetsiifiliste kompetentside ja didaktika teemal.
Õppeainel on kolm üldeesmärki, mis saavutatakse, tuginedes läbitud ülikooliõpingutele ja koos pideva pedagoogilise praktikaga: 
1) toetada üliõpilase kujunemist õpetajaks, luues võimalused eelnevalt läbitud õpingute terviklikuks seostamiseks praktilise õpetamistegevusega koolieelses lasteasutuses; 
2) luua võimalused õppe- ja kasvatustöö kui terviku tundmaõppimiseks ja läbiviimiseks kompaktse õppeperioodi vältel koolieelses lasteasutuses; 
3) võimaldada ainedidaktiliste põhimõtete rakendamist koolieelses lasteasutuses.
Aine läbinud üliõpilane:
1) oskab kavandada, ette valmistada, läbi viia, analüüsida ja hinnata oma õppe- ja kasvatustöö alaseid tegevusi koolieelses lasteasutuses; 
2) oskab õpet kavandades ja läbi viies ning õppijaid toetades arvestada nende eripära, eelteadmiste, vajaduste (sh erivajaduste) ning huvidega; 
3) kavandab õpet süsteemselt, tõenduspõhiselt ja loovalt, lähtudes riiklikest alusdokumentidest, õppeasutuse ja/või valdkonna eripärast ning õppijate vajadustest ja huvidest; 
4) integreerib tulemuslikult ülikooliõpingutes omandatud teadmisi, oskusi ja hoiakuid.
