Kursus pakub võimalust õppida mõistma tervislike, hooajaliste, kohalike ja jätkusuutlike toiduvalikute tähtsust ning neid väärtusi tõenduspõhiselt edendama. Kursus annab ka võimaluse osaleda kultuuridevahelises ühisprojektis ning arendada meeskonnatöö ja tõhusate esitluste tegemise oskusi
Kursuse eesmärk on omandada oskusi ja teadmisi toitumisalase tervisedenduse sekkumiste planeerimiseks ja läbiviimiseks. Kursusel õpivad TÜ üliõpilased koos Leuveni Rakenduskõrgkooli dietoloogia üliõpilastega läbi erinevate tegevuste tervislike ja jätkusuutlike toiduvalikute edendamist laiematele sihtrühmadele.
Kursuse läbinu: 
1.	Kirjeldab ja selgitab tervisliku, hooajalise, kohaliku ja kestliku toidu olulisust.
2.	Selgitab ja illustreerib tervislike ja jätkusuutlike toiduvalikute toetamise teaduspõhiseid strateegiaid.
3.	On integreerinud kursuse rühmatöösse erinevatest kultuuridest pärit teadmisi ja oskusi.
4.	On loonud visuaalseid materjale (foto reportaaže, videosid jne) ning esitlusi, mis peegeldavad toitumisalast tervisedendust.
