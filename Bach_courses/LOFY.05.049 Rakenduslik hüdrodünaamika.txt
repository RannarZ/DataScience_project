Hüdrodünaamika kirjeldab vedelike ja gaaside liikumist ja on osa teoreetilisest mehhaanikast. Vedelikke ja gaase käsitletakse kui pidevaid voolavaid keskkondi, võrrandites ei kajastu aine molekulaarne struktuur. Küll aga kasutatakse aine molekulaarset ehitust vedeliku või gaasi mõnede omaduste, näiteks sisehõõrdeteguri, selgitamiseks. 
Loengukursuses on vaatluse all lihtsaid hüdrodünaamikateadmisi nõudvad igapäevaelu probleemid: vedelike ja gaaside kokkusurutavus, hüdrauliline löök, hoonete katuste tuulekahjustused, kõrgemate korruste veevarustus, purskamis-, kastmis- ja ümbervalamisülesanded, lennukitiiva kujud, tsentrifuugimine, langemine gaasides ja vedelikes, vereringe, siseruumide ventileerimine.
Omandada hüdrodünaanika alusteadmised mõistmaks vedelike ja gaaside liikumist looduses (meres, atmosfääris), tehnosüsteemides (torud) ja inimkehas (vereringe).
Kursuse lõpuks osalejad:
1.	Valdavad hüdrodünaamika põhimõisteid ja -seadusi.
2.	Mõistavad võimalike tuulekahjustuste põhjusi hoonetele ja anda soovitusi nende vältimiseks.
3.	Oskavad kirjeldada kehade vaba langemist gaasides ja vedelikes.
4.	Teavad, kuidas lahendada purskamis-,  kastmis- ja vaba langemise ülesandeid.
5.	On võimelised planeerima veevarustuse ja ventilatsiooni parandamist hoonetes. 
6.	Oskavad korrektselt mõõta vererõhku.
7.     Valdavad tsentrifuugimisega seoud arvutusi.
