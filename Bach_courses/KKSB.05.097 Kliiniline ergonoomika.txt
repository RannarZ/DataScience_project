Kliinilise ergonoomika kursus koosneb teoreetilisest osast, kus käsitletakse nii ergonoomika põhialuseid kui haiglakeskkonnas tekkivaid ergonoomika-alaseid probleeme ja praktilisest osast, kus tudengid saavad ise läbi proovida erinevaid töövõtteid ja -vahendeid ergonoomika tagamiseks kliinilises keskkonnas.
Aine eesmärk on anda teadmised ning rakendamisoskus ergonoomika põhiprintsiipide osas füsioterapeudi kliinilises töös.
Kursuse lõppedes üliõpilane:
*	Mõistab ergonoomika ja biomehaanika alast alusteooriat;
*	Mõistab inimese liikumise ja patsiendi käsitlusega seotud ergonoomilisi põhimõtteid;
*	Mõistab teooriat patsiendi assisteerimisest ja sellega seotud füüsilisest koormusest;
*	Teab erinevaid abivahendeid, mida kasutada ergonoomiliseks patsiendi käsitluseks;
*	Rakendab eelpool toodud teoreetilisi teadmisi praktilises keskkonnas;
*	Oskab kirjeldada patsiendile korrektseid siirdumismustreid ning selgitada ergonoomilise siirdumise vajalikkust;
*	Analüüsib patsiendi liikumismustrit ning kõrvalekallet normipärasest siirdumisest.
