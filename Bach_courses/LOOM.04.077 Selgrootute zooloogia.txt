Tutvustatakse ja analüüsitakse selgrootute loomade olulisemaid ehitusplaane, nende anatoomilisi, füsioloogilisi ja ökoloogilisi iseärasusi ning mitmekesisust ja evolutsiooni. Käsitletakse selgrootute loomade süsteemi, tuntumaid/olulisemaid liike ja nende levikut maailmas. 

Praktikumis tutvutakse tähtsamate selgrootute rühmadega, õpitakse nende tuntumate esindajate kaudu tundma rühmade morfoloogiat ja anatoomiat. Üliõpilaste kasutada on märg- ja kuivpreparaadid, mikropreparaadid ning zooloogiamuuseumi kollektsioonid.
Kursuse eesmärgiks on anda seostatud ülevaade selgrootute loomade süstemaatikast, anatoomiast, füsioloogiast, ökoloogiast ning tähtsusest suuremate taksonite (hõimkonnad, klassid) kaupa. Loengukursuse raames käsitletud teemad kinnistatakse praktikumis tuntumate/ olulisemate liikide vaatluse ja visandamise teel.
Kursuse läbinu:
1. Omab alusteadmisi selgrootutest loomadest  sellisel tasemel, et suudab jätkata õppimist selles valdkonnas.
2. Teab ning oskab esitada ja võrrelda selgrootute organismide üldisi ehitusprintsiipe, toimimismehhanisme ja ökoloogilisi iseärasusi ning suuremate rühmade põlvnemissuhteid.
3. Suudab eesti keeles suuliselt ja kirjalikult analüüsida selgrootute loomade tähtsuse, anatoomia, füsioloogia, evolutsiooni, ökoloogia ja levikuga seonduvat ning osaleda vastavates aruteludes.
