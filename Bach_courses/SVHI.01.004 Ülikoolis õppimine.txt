Õpioskuste olemus ja nende kujundamise alused. Ülikoolis õppimist reguleeriv dokumentatsioon. Ennastjuhtiv õppija. Kirjalike tööde vormistamise ja viitamise põhimõtted haridusteaduste instituudis. Aine läbinud üliõpilane oskab kavandada ja juhtida oma iseseisvat tööd ülikoolis õppimisel.
Aine eesmärk on toetada üliõpilastel ülikoolis toimetulemiseks vajalikke õpioskusi. Läbi rühmatööde ja iseseisvate ülesannete toimub sotsiaalsete suhete loomine ja tehniliste oskuste arendamine; arutelude käigus teemade kinnistamine ja läbi kogemuste jagamise uute nippide ning võtete omandamine. Aine toetab erialakogukondade loomist.
Tudengil kujunevad teadmised õpioskuste olemusest ja esmased oskused nende teadlikust kujundamisest. Kursuse eduka läbimise tulemusena üliõpilane:
1. analüüsib ennast (enese)kriitiliselt õppijana ja oskab sellest lähtuvalt kavandada oma õpioskuste tõhustamist,
2. planeerib iseendast ja ülikooli õppekorraldusest lähtudes teadlikult oma õpinguid,
3. rakendab HI viitamise ja vormistamise põhimõtteid,
4. analüüsib ja kasutab teadlikult sotsiaalseid oskusi erinevates õppetegevustes,
5. rakendab akadeemilistes ülesannetes sobivaid strateegiaid ja tehnikaid (oma õpioskuste arendamiseks).
