Antakse ülevaade inglise õiguskeele eripärast, tutvustatakse ja kinnistatakse õigusalast sõnavara, tähtsamaid õigusharusid puudutavat terminoloogiat. Arendatakse kõiki keelelisi osaoskusi, püütakse võrrelda Inglise ja Eesti õigust. Tutvustatakse inglise õiguskeelt puudutavaid materjale, sõnaraamatuid, elektroonilisi allikaid, Eesti õigusaktide tõlkeid, digitaalset terminibaasi.
Läbitavad teemad: õigus ja ühiskond, common law ja Euroopa  tsiviilõigus, tsiviil- ja kriminaalmenetluse erinevused, kohtusüsteem, õigusalased elukutsed, lepinguõigus, kriminaalõigus, deliktid, asjaõigus, perekonnaõigus, pärimisõigus, äriõigus.
Aine eesmärgiks on õpetada üldist õigusalast sõnavara ja tähtsamaid õigusharusid puudutavat terminoloogiat, mida kasutatakse üle maailma ja mis on alguse saanud Inglise õigusest. Arendatakse kõiki keelelisi osaoskusi, et üliõpilane oleks võimeline õpitut aktiivselt kasutama, eriti suulises kõnes, selgitades mõisteid ja erinevaid õigusalaseid probleeme või diskuteerides nende üle. Antakse ülevaade inglise õiguskeele eripärast ning erinevast kasutusest erinevates õigussüsteemides (Inglise, USA, Eesti). Püütakse võrrelda Inglise ja Eesti õigust. Tutvustatakse inglise õiguskeelt puudutavaid materjale, õpikuid, digitaalseid terminibaase, sõnaraamatuid, Eesti õigusaktide tõlkeid.
Kursuse lõpuks peab üliõpilane :
- omandama ettenähtud osa inglise õiguskeele olulisest sõnavarast, osaledes aktiivselt rühmatöös  klassis ning kasutades sobivaid iseseisvaid õpimeetodeid 
- mõistma, tõlkima, refereerima erinevaid õigusalaseid tekste nii suuliselt kui kirjalikult grammatiliselt korrektses vormis 
- aktiivselt kasutama õpitud sõnavara ja terminoloogiat, et selgitada läbitud õigusalaste teemade ja tähtsamate õigusharude põhisisu, mõisteid ja probleeme
- mõistma õigusalast suulist kõnet, osalema vestluses või diskussioonis
- oskama kasutada inglise õiguskeele allikaid: õigusterminoloogia sõnastikke, digitaalseid andmebaase (ESTERM, riigiteataja: Eesti õigusaktide tõlked)
- mõistma inglise õiguskeele terminoloogia erinevat kasutust erinevates õigussüsteemides ning vastavalt analüüsima oma keelekasutust 
- omama algteadmisi common law süsteemist inglise õiguse näitel, selle tähtsamatest erinevustest ja sarnasustest Eesti õigusega
