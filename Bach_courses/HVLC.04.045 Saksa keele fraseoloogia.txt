Kursusel käsitletakse leksikoloogia uurimisvaldkondi ja selle seoseid teiste teadustega; sõnaraamatute funktsioone ja liike, antakse ülevaade sõna sisu ja vormi elementidest, sh sõnade motiveeritusest, sõnamoodustuse liikidest ja sõnade tähenduse muutumisest (idioomid; arhaismid ja neologismid). Õpitakse kirjeldama ja analüüsima paradigmaatilisi tähendussuhteid (sünonüümia, antonüümia, hüponüümia, tähendusväljad) ning süntagmaatiliste suhete avaldumisvorme leksikaalses süsteemis (nt kollokatsioonid, valents).
Kursus annab sissejuhatava ülevaate fraseoloogia peamistest uurimissuundadest ja selle sidemetest teiste teadustega ning saksa keele sõnavara struktuurist. Sellega omandatakse alusteadmised lingvistiliste ainete (leksikograafia, fraseoloogia, stilistika jne) õppimiseks, teksti lingvistiliseks analüüsiks ja tõlkimiseks.
Kursuse edukalt läbinud üliõpilane
- tunneb keelelise märgi funktsioone ja oskab selgitada seoseid sõnade vormi ja sisu vahel (arbitraarsus ja motiveeritus);
- oskab sõnaraamatute abil analüüsida sõnade morfoloogilist ja semantilist struktuuri;
- tunneb sõnavara muutumise peamisi põhjusi ja ilminguid (tähenduse muutumine, idiomatiseerumine, arhaismid, neologismid, laenud, sõnamoodustus);
- oskab sõnaraamatute abil kirjeldada sõnadevahelisi paradigmaatilisi suhteid (sünonüümia, antonüümia, kontrast, hierarhilised suhted);
- oskab selgitada sõnade kollokatsioonilisi erinevusi, valida konteksti sobiva sõna ja oma valikut põhjendada.
