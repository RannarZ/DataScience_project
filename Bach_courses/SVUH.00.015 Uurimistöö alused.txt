Kursus tutvustab teadustöö tegemise üldpõhimõtteid ning seminari-ja bakalaureusetööde koostamise reegleid ja nõudeid. Antakse ülevaade sellest, kuidas valida endale uurimisteemat ning otsida teoreetilisi materjale. Samuti käsitletakse seda, kuidas formuleerida uuringuideid, -eesmärke, -probleeme ja tööhüpoteese ning valida enda uurimiseesmärkide saavutamiseks sobivaimaid uurimismeetodeid. Korratakse üle viitamisreeglid ning keskendutakse seminari-ja bakalaureusetööde sisuliste ja vormiliste ülesehitusnõuete tundmaõppimisele.
Anda vajalikud baasteadmised iseseisva uurimistöö planeerimiseks, koostamiseks ja vormistamiseks.
- Üliõpilane valib ja piiritleb edukalt uurimistöö teema
- Üliõpilane suudab iseseisvalt formuleerida töö eesmärki, uurimisküsimusi ja hüpoteese
- Üliõpilane on teadlik erinevatest andmekogumisviisidest ja analüüsivõtetest, mida rakendatakse teadusliku uurimistöö puhul
- Üliõpilane tunneb teadustekstide keelelisi ja stiililisi iseärasusi
- Üliõpilane viitab (refereerib, tsiteerib, viitab sekundaarselt) korrektselt ning vormistab nõuetele vastavalt kasutatud kirjanduse loetelu.
- Üliõpilane oskab koostada ja vormistada uurimuslikku seminari-või bakalaureusetööd ning suudab otstarbekalt, loogiliselt ja selgelt põhjendada tehtud valikuid.
