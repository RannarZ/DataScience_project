Õppeaine on suunatud keskaja ajalugu uurivatele bakalaureuse- ja magistriastme üliõpilastele. Kursusel käsitletakse erialaspetsiifilise teadusliku uurimistööga seotud põhilisi teoreetilisi ja metodoloogilisi küsimusi, keskendudes seejuures üliõpilaste uurimuste spetsiifikale.Teoreetiliste teadmiste omandamist ja uurimistöö läbi viimise oskuste kinnistamist toetavad regulaarsed kohtumised uurimistöö juhendajatega ning kollokviumid. Õppeaine (sh selle osade) positiivsele tulemuse sooritamise tingimuseks on vastavalt õppeaine ajakavale kas uurimistöö tulemuste kirjalik esitamine ja vormistamine ja/või tulemuste suuline tutvustamine ja kaitsmine.
Õppeaine eesmärgid:

1. õpetada, arendada ja kinnistada ajalooteadusliku uurimistöö kavandamiseks, kirjutamiseks ja vormistamiseks vajalikke hoiakuid, teadmiseid ja oskuseid;
2. selgitada ja õpetada medievistika-alase teadustöö eripärasid teiste ajalooteaduse harude ning erinevate teadusdistsipliinide kontekstis;
3. tutvustada, selgitada ja õpetada erialaspetsiifilise uurimistöö kavandamise ja kirjutamise ning uurimistöö kirjutamisprotsessi olulisemaid etappe;
4. anda vajalikud alusteadmised ja oskused erialaspetsiifilise uurimistöö kirjutamiseks;
5. õpetada, arendada ja harjutada erialaspetsiifilise iseseisva uurimistöö kavandamise ja läbiviimise (sh korrektse viitamise ja vormistamise) oskust;
6. anda üliõpilasele kogemus kavandada, kirjutada ja vormistada professionaalse ajalooteaduse nõuetele vastav uurimistöö.
Aine edukalt läbinud üliõpilane:

1. on omandanud ajalooteadusliku uurimistöö kirjutamiseks vajalikud hoiakud, teadmised ja oskused ning oskab neid erialases töös rakendada;
2. teab medievistika-alase teadustöö eripärasid teiste ajalooteaduse harude ning erinevate teadusditsipliinide kontekstis ning oskab neid teadmiseid keskaja uurimisel rakendada;
3. oskab kavandada ja kirjutada erialaspetsiifilist iseseisvat uurimistööd, sh: suudab formuleerida töö eesmärki, uurimisküsimusi ja hüpoteese ning valdab teadusteksti kirjutamise keelelisi ja stiililisi iseärasusi;
4. oskab valida ja kriitiliselt kasutada oma uurimisteemale vastavaid allikaid ja kirjandust ning nendele korrektselt viidata;
5. oskab esitada ja vormistada oma uurimistulemusi vastavalt teaduseetika reeglitele;
6. on omandanud kogemuse oma uurimistöö tutvustamiseks ja selles esitatud seisukohtade kaitsmiseks suulisel arutelul.
