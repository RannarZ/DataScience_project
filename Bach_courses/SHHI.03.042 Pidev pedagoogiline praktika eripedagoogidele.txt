Ainekursus toetab üliõpilase professionaalset arengut, luues võimalusi seostada alusmooduli ainetega seotud teoreetilised õpingud järjepidevalt eripedagoogi tegevusega õppeasutuses. Ainekursus loob läbi pideva refleksiooni võimaluse analüüsida ja seeläbi adekvaatselt hinnata oma teadmisi, oskusi ja hoiakuid ning vajadusi enese arendamiseks järgnevatel teemadel: suhtlemine ja tagasiside, õpetaja identiteet ja juhtimine, klassi- või rühmajuhatamine.
Õppeaine eesmärkide saavutamine on kavandatud koos alusmooduli õppeainetega:
1) toetada üliõpilase kujunemist eripedagoogiks, luues võimalused teoreetiliste õpingute järjepidevaks seostamiseks praktilise õpetajatööga erikoolides;
2) kujundada oskused ja harjumus reflekteerida tegevõpetajate ja hariduslike erivajadustega õppijate/laste tegevust, et tagada iseenda areng õpetajana;
3) toetada enese määratlemist kooli kollektiivi liikmena, kes teeb vastavalt õppeasutuse tüübile koostööd õppijate/laste, erinevate õpetajate, juhtkonna, tugispetsialistide ja/või lapsevanematega;
4) arendada klassi- ja/või rühmajuhtimisega seotud kutseoskuseid, tuginedes õpetajakoolituse õpingutes omandatud teadmistele ja oskustele.
Õpiväljundid
1) oskab analüüsida enda pädevusi, oskusi ja vajadusi ning vastavalt sellele kavandada edasisi tegevusi;
2) omandab vastavalt õppeasutuse tüübile esmased oskused koostööks kolleegide, õpilaste ja/või lapsevanematega, arvestades erinevate sihtgruppide kommunikatiivsete vajadustega;
3) identifitseerib end eripedagoogi rollis ja mõistab sellest tulenevaid vastutusi ja kohustusi erinevates olukordade;
4) märkab hariduslikke erivajadusi ning oskab otsida koostööd ja esmalahendusi hariduslike erivajaduste rahuldamiseks;
5) oskab analüüsida, mil määral õppekeskkond on turvaline, kõigi õppijate kaasamist toetav ja võimaldab õppijatel tunda eduelamust;
6) teab ja mõistab motivatsiooniteooriate põhiseisukohti õppeprotsessi organiseerimise ja õppedistsipliini kindlustamisel;
7) väärtustab õppimise toetamist;
8) omandab arusaama klassi- või rühma juhatamist kui grupi juhtimist.
