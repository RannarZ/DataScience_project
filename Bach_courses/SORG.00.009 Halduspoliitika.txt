Antud kursus on sissejuhatav aine halduspoliitikasse, mis annab ülevaate halduspoliitika kujundamisest ja elluviimisest. Kursus lähtub oma ülesehituses halduspoliitika astmelisest mudelist ning käsitleb halduspoliitika protsessi kõiki etappe. Seminaride käigus otsitakse vastuseid järgmistele küsimustele: Mis on halduspoliitika (public policy) ja kuidas see erineb poliitikast (politics)? Millised on tähtsamad halduspoliitikateooriad ja kuidas need aitavad mõista halduspoliitika kujundamise ja elluviimise protsesse? Millised ametlikud ja mitteametlikud osapooled on kaasatud halduspoliitika formuleerimisse? Kuidas toimub agenda koostamine, poliitikaalternatiivide kujundamine ja poliitikate vastuvõtmine? Millised on halduspoliitika tüübid ja instrumendid? Kes viivad halduspoliitikat ellu ja miks võib poliitika ebaõnnestuda? Millal ja kuidas toimub halduspoliitikaanalüüs ja -hindamine? Millised on poliitikate ülekandmise võimalused ja ohud? Kursus ei keskendu ühelegi konkreetsele valdkonnapoliitikale, vaid annab üldised teadmised halduspoliitika protsessi mõistmiseks ja uurimiseks mistahes halduspoliitika valdkonnas. Tudengitel on võimalus siduda kursuse käigus omandatud materjal neile huvipakkuva valdkonnapoliitika analüüsimiseks semestri jooksul esitatavate kodutööde käigus.
Antud kursus on sissejuhatav aine halduspoliitikasse, mis annab ülevaate halduspoliitika kujundamisest ja elluviimisest. Kursus ei keskendu ühelegi konkreetsele valdkonnapoliitikale, vaid annab üldised teadmised halduspoliitika protsessi mõistmiseks ja uurimiseks mistahes halduspoliitika valdkonnas. Tudengitel on võimalus siduda kursuse käigus omandatud materjal neile huvipakkuva valdkonnapoliitika analüüsimiseks semestri jooksul esitatavate kodutööde käigus.
Kursuse läbinud üliõpilane:
- mõistab halduspoliitika olemust;
- mõistab halduspoliitika erinevate etappide vahelisi seoseid ning oskab neid analüüsida;
- tunneb enamlevinud halduspoliitikateooriaid, oskab neid võrrelda ning suudab neile toetudes püstitada uurimisküsimusi halduspoliitika uurimiseks;
- oskab näha seoseid poliitikaprotsessi sisendite, väljundite, tulemuste ja mõjude vahel;
- on omandanud algteadmised poliitikaanalüüsi ja -hindamise planeerimiseks ja läbiviimiseks;
- oskab rakendada halduspoliitika protsessi teooriaid, kontseptsioone ja mudeleid talle huvipakkuva valdkonnapoliitika uurimiseks.
