Kursus mõtestab nõukogude perioodil ilmunud eesti ilukirjandust ja selle suhet ümbritseva ühiskonnaga. Vaadeldakse, mil moel toimis kirjandus võimu tööriistana, mil moel võimu õõnestamise vahendina, mil moel ikkagi hoopis millegi kolmandana. Loetakse valitud näiteid eri valdkondadest: nn sotsialistliku realismi juhtnööride järgi koostatud tekstid; varane vabavärss; realismist distantseeruv eksistentsiaalne või mudelkirjandus; kaasaegse ühiskonna puduprobleeme käsitlev olmekirjandus; põrandaalune almanahhikirjandus jpm.
Üliõpilane õpib nõukogude perioodi ja eesti kirjanduse näitel mõtlema ilukirjanduse suhetele ümbritseva ühiskonnaga ning tajuma ilukirjandust kui ajaloolist allikat.
Üliõpilane on lugenud valikut nõukogude perioodil ilmunud eesti kirjandusteoseid, tunneb nende ajastukonteksti ja vastuvõttu ning oskab tekste sellest lähtuvalt tõlgendada.
