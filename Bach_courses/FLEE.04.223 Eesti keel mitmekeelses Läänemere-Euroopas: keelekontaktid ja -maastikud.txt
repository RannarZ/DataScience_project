Kursuse teemade hulgas on mitmekeelse ühiskonna eri keelte kasutajate ja keelekasutuste vahelised suhted, suhted keele ja sotsiaalse identiteedi vahel, keelehoid ja -vahetus, keelepoliitika ja planeerimine, keel ja haridus, sh kakskeelne haridus.
Kursuse eesmärk on anda ülevaade eesti keele arengust keelekontaktide kaudu. Loengute ja iseseisva uurimistöö abil saadakse teoreetiline ülevaade Läänemere piirkonna keeleareaalist ja keelekontaktidest, Eesti sotsioloogilistest perioodidest ning kontaktkeelte sõnavarast ja grammatilistest struktuuridest.
Kursuse läbinud üliõpilased:
- Omavad teoreetilist ülevaadet areaallingvistikast
- On tutvunud konkreetsete keeleliste arengutega Läänemere areaalis
- Omavad teadmisi eesti ja kontaktkeelte leksikaalsetest ja keelte struktuuris ilmnevatest sarnasustest
- Omavad teadmisi keele ja ühiskonna omavahelistest seostest ja Eesti tänapäeva mitmekeelsusest
- On tutvunud keele strateegilise planeerimise põhimõtetega
- On tutvunud eesti keele arendamise raamdokumentidega
- Tunnevad keele kestlikkuse indikaatoreid ja oskavad analüüsida erinevate riikide keelekeskkondi
