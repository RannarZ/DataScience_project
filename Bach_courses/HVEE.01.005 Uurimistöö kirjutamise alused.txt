Aines keskendutakse eestikeelse uurimistöö kirjutamisele, lähtudes protsessipõhise tekstiloome põhimõtetest. Üliõpilane õpib, kuidas
- teha eeltööd, sh piiritleda uurimisteemat, otsida teadusteavet, rakendada lugemisvõtteid;
- kirjutada mustandit, sh korrektselt refereerida ja viidata ning viiteid automaatselt vormistada;
- anda kaasõppijale tekstide kohta tõhusat tagasisidet ja teha saadud tagasiside põhjal oma kirjutamisprotsessis muudatusi;
- teha rühmatööd, mis toetab kirjutamist;
- vormistada teksti arvutiga.

Teemad: kirjutamisprotsess, kirjutamistõrge, uurimisväli, infootsing, allikakriitilisus, pind- ja süvalugemine, refereerimine, tsiteerimine, lõigu ülesehitus, lausestus, sõnakasutus (sh stiil), endale kui kirjutajale osutamine

Kursusele oodatakse eelkõige bakalaureuseõppe teise ja kolmanda aasta üliõpilasi, et pakkuda neile praktikumide ja kirjutamisrühmade kaudu uurimistöö kirjutamisel tuge.
Aine eesmärk on arendada üliõpilaste kirjutamis- ja lugemisoskust, et toetada neid iseseisva teadustöö tegemisel.
Kursuse läbinud üliõpilane:
- juhindub hea teadustava põhimõtetest;
- kavandab tõhusalt oma kirjutamisprotsessi (sh eesmärgid, ajakava);
- kasutab asjakohaseid infootsinguvõtteid ja hindab teabeallikaid kriitiliselt;
- rakendab teadusteksti lugemisel pind- ja süvalugemisvõtteid;
- viimistleb ja vormistab teksti, tuginedes keelehooldeallikates jm esitatud juhistele;
- järgib teadusteksti keele- ja stiilinõudeid nii tervikteksti, lõigu, lause kui ka sõna tasandil.
