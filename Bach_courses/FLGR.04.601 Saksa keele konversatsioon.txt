Konversatsioon on saksa keele kõneoskuse praktiline treening. Ta hõlmab  konversatsiooni erinevatel teemadel ja toetub erinevat liiki tekstidele, sealhulgas ka ilukirjanduslikule lektüürile.
Kursus on mõeldud eelkõige saksa filoloogia üliõpilastele, kes alustavad saksa keele õppimist nullist, aga kursusel võivad osaleda ka teiste erialade üliõpilased, kellel on algteadmised saksa keelest.  Eesmärk on arendada üliõpilaste suulist suhtlust lihtsamatel teemadel (A1-A2 tase).
Pärast kursuse läbimist on üliõpilane võimeline suhtlema lihtsamatel teemadel ja tal on suhtlusvalmidus ennast saksa keeles väljendada.
