Selgroogsete zooloogia loengukursus käsitleb selgroogsete taksonite generaliseeritud ehitusplaane ja rühmadele iseloomulikke  füsioloogilis-ökoloogilisi  iseärasusi. Oluliseks kursuse osaks on ülevaade selgroogsete evolutsioonist.Lisaks tutvustatakse selgroogsete mitmekesisust ja levikut Tartu ülikooli loodusmuuseumi külastamisega. Kursuse praktilises osas  õpitakse esmalt tundma  konkreetsetele  taksonitele iseloomulikke anatoomilis-morfoloogilisi iseärasusi. Kinnistamaks omandatud teadmisi, viiakse läbi antud taksoni esindaja lahkamine, mille käigus tuvastatakse võimalikult kõik organid ja organsüsteemid. Praktikumis viimases osas õpitakse määrama Eesti selgroogseid.
Kursuse eesmärgiks on anda ülevaade selgroogsete loomade süstemaatikast, süstemaatiliste üksuste morfoloogiast, evolutsioonist ja kirjeldada olulisemaid esindajaid. Kursuse praktilises osas lahatakse erinevaid selgroogseid kinnistamaks loengukursuses käsitletut.
Kursuse läbinud omavad teadmisi selgroogsete rühmade evolutsioonist, morfoloogilistest iseärasustest ja tunnevad tähtsamaid esindajaid. Lisaks omandavad nad oskuse leida aine süvendatud käsitlemiseks vajalikke lisamaterjale ja suudavad määrata selgroogsete liigilist kuuluvust.
