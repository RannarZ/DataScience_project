Ainekursusel käsitletakse terapeutilise harjutusega seotud teoreetilisi põhimõtteid ning omandatakse nii praktikumide kui praktika käigus praktilised oskused terapeutiliste harjutuste rakendamiseks füsioteraapia protsessis. Olulised teemad, mida kursusel käsitletakse on terapeutilise harjutuse tähtsus, harjutuse komponendid, harjutuse mõju organsüsteemidele, anatoomilistele struktuuridele, liigesliikuvuse hindamisel põhinevad mobiliseerivad harjutused, lihasjõu hindamisel põhinevad jõuharjutused, korrektse liigutusmustri õppimine, patsiendi funktsionaalsest probleemist lähtuv terapeutiliste harjutuste valik. Ainekursus toetab erinevate õpioskuste arendamist: luuakse ja analüüsitakse seoseid füsioterapeutilise hindamise ja terapeutiliste harjutuste valiku vahel, planeeritakse, viiakse läbi ning dokumenteeritakse patsiendi teraapiaprotsess.
Ainekursuse eesmärk on mõista terapeutilise harjutuse tähtsust nii skeletilihassüsteemi kui teiste organsüsteemide talitlustel ning omandada oskused, mis võimaldavad füsioteraapiaprotsessis teha terapeutilise harjutuse valikuid lähtuvalt patsiendi funktsionaalsest võimekusest. Ainekursusel omandatud teoreetilisi teadmisi ja praktilisi oskusi saab üliõpilane rakendada ainekursuse praktikal.
Kursuse lõppedes üliõpilased:
-mõistavad terapeutilise harjutuse tähtsust füsioteraapias 
-oskavad kasutada erinevaid terapeutilise harjutuse vahendeid
-oskavad praktika käigus valida, juhendada ning nõustada õigeid terapeutilisi harjutusi lähtuvalt patsiendi funktsionaalsest probleemist.
