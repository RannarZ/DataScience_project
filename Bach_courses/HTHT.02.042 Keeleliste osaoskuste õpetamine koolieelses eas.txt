Keeleoskuse omandamine on väga oluline õpilase arengu seisukohalt, sest kujundab  inimesele eluks vajalikke oskusi: kuulamist, kõnelemist, lugemist ja kirjutamist. Iga keelelise osaoskuse arendamine eeldab, et õpetaja kasutab teatud töövõtteid, kuid eelkooliealisele lapsele peavad need kõik olema seotud mänguga ja toimuma lapse arengut toetavas keskkonnas. Lasteaiaõpetaja ülesanne on sellise keskkonna loomine ja mängulise õpitegevuse juhtimine, et lastel kujuneks kuulamisoskus, areneks eakohane kõne, kujuneks lugemis- ja kirjutamisvalmidus.
Anda tulevasele lasteaiaõpetajale ettekujutus sellest, kuidas toimub kuulamise õpetamine, kõnearendus (0-7a) ja sõnavara arendamine ning kuidas neile keelelistele osaoskustele toetudes  valmistada last ette lugema ja kirjutama õppimiseks.
Aine läbitakse kahe semestri jooksul.  Ainult kevadsemestril osaleda pole võimalik.
Aine läbinud üliõpilane:
*tunneb lapse kõne arengu seaduspärasusi koolieelses eas;
*oskab juhtida lasteaia - ealiste kuulamisõpetust;
*tunneb lugemis- ja kirjutamisoskuse arenguga seotud tegureid;
*oskab rakendada erinevaid lugema õpetamise (mängulisi) meetodeid, arvestades lasteaia - ealiste  oskusi ja (eri)vajadusi
*suudab juhtida mängu kui õppeprotsessi   lasteaiarühmas ning valdab eesti keele õpetamise spetsiifilisi  võtteid;
*suudab märgata ja jälgida laste keeleliste oskuste edenemist, vastavalt ka iseenda töö tulemuslikkust hinnata ning suunata
