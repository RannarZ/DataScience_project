Seminari esimeses pooles käsitletakse välitööde meetodeid eesti folkloristika kontekstis. Loetakse, refereeritakse ja arutletakse õppejõu poolt valitud teadustekste. Vormistatakse ja kaitstakse seminaritöö, milles tutvustatakse ning rakendatakse valitud uurimismetodoloogiat.
Seminari eesmärk on anda teoreetilisi ja praktilisi teadmisi ning kogemusi folkloori uurimise allikate ja meetodite kohta. Seminari käigus tutvutakse erinevate uurimismaterjali jäädvustamise viisidega ning uusimistöö kavandamise ja läbiviimise etappidega. Seminari käigus viiakse läbi praktiline uurimistöö.
Üliõpilane tunneb algtasemel kaasaegse folkloristika olulisemaid suundumusi ning välitöövõtteid (intervjuu, osalusvaatlus). Ta oskab iseseisvalt refereerida teadusteksti ning on võimeline seda kriitiliselt analüüsima. Seminari tulemusena tunneb üliõpilane põhjalikumalt vähemalt ühte folkloori uurimise meetodit ning oskab seda rakendada enda jäädvustatud või koondatud empiirilise ainese analüüsimisel. Seminaris osaleja oskab vormistada seminaritööd ning on võimeline oma seisukohti väitluses kaitsma.
