Käsitletakse majandusprobleemide lahendamiseks kasutatavaid kvantitatiivseid meetodeid, vastavate ülesannete formuleerimist, peamisi  lahendusvõtteid (graafiline lahendusmeetod, simpleksmeetod, transpordiülesannete lahendusvõtted), ülesannete lahendamist arvutil ning saadud tulemuste analüüsi.
Ainekursuse omandamine annab üliõpilastele teadmised ja kogemused majandusprobleemide analüüsimisel, planeerimisel ja optimeerimisel kasutatavate matemaatiliste mudelite koostamisest, lahendusmeetodite valikust ja saadud lahendustulemuste alusel otsuste langetamise võimalustest.
Tunneb erinevaid matemaatilisi mudeleid ja meetodeid ning nende olemust.
Oskab majanduspraktikas esile tulevaid probleeme esitada situatsiooni matemaatilise mudelina.
Oskab valida selle probleemi lahendamiseks sobiva(d) matemaatilise(d) meetodi(d).
Oskab valitud matemaatilisi meetodeid kasutada ja saadud tulemusi tõlgendada.
Tunneb võimalusi matemaatilise mudeli tulemuste kasutamiseks otsuste langetamisel.
