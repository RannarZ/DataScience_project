Kursus vaatleb dokumentalistika žanrilisi arenguid erinevatel ajalooetappidel. Analüüsimiseks valitud filmide hulgas on avangardseid vormieksperimente, kunstitaotlustega autorifilme, väljapaistvaid propagandafilme. Dokumentalistidest leiavad käsitlemist R. Flaherty, D. Vertov, J. Grierson, L. Riefenstahl, J. Rouch, D. A. Pennebaker jpt.
Kursus annab ülevaate dokumentalistika arengust Eestis, alates J. Pääsukesest ja lõpetades 21. sajandi algul   debüteerinud noorte dokumentalistidega.
Kursuse eesmärgiks on anda ülevaade dokumentaaalfilmi arenguloost ning tutvustada dokumentalistika põhisuundumusi, erinevaid laade, stiile, olulisi autoreid ja filme.
Kursuse edukal läbimisel orienteerub üliõpilane dokumetalistika arenguloos, tunneb põhisuundumusi ja laade ning peamisi neid esindavaid  autoreid ja filme. Üliõpilane oskab omandatud teadmisi kasutada dokumentaalfilmi analüüsimisel praktilises ajakirjanikutöös.
