Loengukursuse käigus õpitakse tundma põhjavete päritolu, lasumistingimusi, liikumise seaduspärasusi ja keemilist koostist. Tutvutakse põhjavee uurimismeetoditega ning pööratakse tähelepanu põhjavee varude kaitsele ja ratsionaalsele kasutmisele..
Selgitada põhjavete tekke, lasumistingimuste, liikumise ja keemilise koostise kujunemise üldisi seaduspärasusi.
Kursuse läbinu teab põhjavee tekke viise ning omab ettekujutust erinevate veetüüpide paiknemisest pinnases. Tunneb põhilisi põhjavee liikumise seaduspärasusi ning tegureid, mis mõjutavad põhjavee dünaamikat. Omab teadmisi keemilistest protsessidest, mis kujundavad põhjavee keemilist koostist. Teab, millest sõltub põhjavee looduslik kaitstus ning reoainete levik pinnases ja põhjavees. Tunneb mõningaid olulisemaid hüdrogeoloogilisi uurimismeetodeid ning veevarustuses kasutatavate veehaarete tüüpe.
