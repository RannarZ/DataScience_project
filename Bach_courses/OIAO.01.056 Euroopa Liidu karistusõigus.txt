Kursus käsitleb Euroopa Liidu karistusõiguse teket, arengut ja põhiprobleeme, õiguslikku olemust, õiguslikke aluseid, otsuste tegemise ja õigusloome protsessi, ülevaadet materiaal- ja menetlusõiguse põhiprobleemidest ja valdkonna arengusuundadest.
Kursuse eesmärgiks on tutvustada Euroopa Liidu karistusõiguse olemust ja põhiprobleeme.
Aine edukaks läbimiseks peab üliõpilane olema võimeline:
- kirjeldama EL karistusõiguse kujunemislugu ja arengu olulisemaid etappe
- mõistma EL karistusõiguse olemust
- tundma EL karistusõigust kujundavat otsuste tegemise ja õigusloome protsessi
- tundma põhjalikult EL karistusõiguse aluseks olevaid aluslepingute sätteid
- mõistma EL karistusõiguse suhet siseriikliku õigusega
- kirjeldama EL karistusõiguslikku pädevust enne ja pärast Lissaboni leppe jõustumist
- andma ülevaadet EL karistusõiguse aktuaalsetest probleemidest ja olulisematest õigusaktidest ning EL kriminaalpoliitikast
- tundma EL kriminaalmenetlusõiguse ja õigusalase koostöö aluseid ja põhiprobleeme
- analüüsima Euroopa Liidu Kohtu rolli EL karistusõiguse tõlgendamisel ja arengus
- teadma EL õigusalase koostööga tegelevaid asutusi ja nende ülesandeid
- kriitiliselt analüüsima Euroopa vahistamismääruse ja Euroopa uurimismääruse regulatsiooni
- andma ülevaadet EL kriminaalmenetlusõigust harmoniseerivatest olulisematest õigusaktidest
- selgitama EL karistusõiguse olulisemaid arenguid ja tulevikusuundi
- iseseisvalt kasutama, analüüsima ja hindama EL karistusõigust puudutavat erialakirjandust ja Euroopa Kohtu praktikat
