Terviklik kvaliteedijuhtimine on toodete, teenuste ja protsesside pideva parendamise juhtimise filosoofia. Terviklik kvaliteedijuhtimine on kvaliteedi ja juhtimise vahendite kombinatsioon, mille rakendamise tulemuseks on tulu kasv ja raiskamise vähendamine. Kursuse käigus antakse ülevaadet erinevatest tervikliku kvaliteedijuhtimise kontseptsioonidest, käsitlustest ja printsiipidest, mis on kvaliteedi olulisust rõhutava kultuuri aluseks. Kursus samuti sisaldab ülevaadet laialt rakendavatest kvaliteedi standarditest. Kursuse käigus selgitatakse ja võrreldakse erinevaid kvaliteedijuhtimise töövahendeid ja tehnikaid. Kursus võimaldab saada ülevaadet tervikliku kvaliteedijuhtimise korraldusest ja praktikasse rakendamisest erinevate organisatsioonide näidetel.
Kursuse eesmärk on anda ülevaade tervikliku kvaliteedijuhtimise käsitlustest, kontseptsioonidest, printsiipidest, standarditest, töövahenditest ja tehnikatest nii teoorias kui ka nende rakendamisest praktikas.
Kursuse eduka läbimise tulemusena tudeng: 
Mõistab tervikliku kvaliteedijuhtimise olulisust ning teooria, lähenemiste ja printsiipide sisu.
Saab aru kvaliteedijuhtimise standardite olemusest (ISO9000, ISO14000, OHSAS, SA8000 jt).
Omab arusaama tervikliku kvaliteedijuhtimise korraldusest organisatsioonis.
Oskab eristada tervikliku kvaliteedijuhtimise töövahendeid ja tehnikaid (nt CI/Kaizen, FMEA, 5S, Six Sigma, Pareto graafikud, Fishbone/Ishikawa diagramm jne).
