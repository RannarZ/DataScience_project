Kursuse loengud koosnevad teoreetilisest ja praktilisest osast. Teoreetilises osas vaadeldakse ajastu kultuuripilti tervikuna, läbi arhitektuuri ja kaunite kunstide, et tuua välja vastastikused mõjud kirjandusega ja anda laialdased taustteadmised, mille põhjal siis vaadeldakse valitud tekste lähilugemise meetodil, et avada kultuurilised seosed ja selgitada erinevate kirjanduslike stiilide ja voolude põhialuseid  Sellele vastavalt on ka eksam kaheosaline, koosnedes teoreetilisest ja praktilisest osast. Kursust illustreerib rikkalik pildimaterjal. Loengus vaadeldavad tekstid sisalduvad kursuse kompendiumis.
Kursuse eesmärgiks on anda ülevaade inglise kirjanduse põhisuundadest alates barokist kuni romantismini. Sel eesmärgil vaadeldakse erinevaid kirjandusilminguid nende ajaloolises kontekstis ja seoses arengutega kujutavas kunstis ning arhitektuuris, et käsiteldavast perioodist kujuneks terviklik ülevaade.
Kursus peaks aitama üliõpilasel orienteeruda käsiteldava perioodi inglise kirjanduse erinevate stiilide ja voolude kujunemises nende ajaloolises kontekstis ja paigutatuna üldisesse kultuuripilti, mille lahutamatuks osaks nad on. Ta peaks suutma ka ära tunda ja eristada erinevate perioodide stiile ja iseärasusi nende tekstide põhjal, mida kursuse jooksul käsitletakse.
