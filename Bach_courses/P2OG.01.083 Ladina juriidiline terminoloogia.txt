Ladina õiguskeele kujunemine ja areng. Ladina hääldamis- ja rõhureeglid. Käändsõnade süsteem, käänded, soovormid. Terminite moodustamine ja tõlkimine substantiivide, adjektiivide ja pronoomenite alusel. Pöördsõnade süsteem. Terminite moodustamine ja tõlkimine verbi finiitsete ja infiniitsete vormide alusel. Üliõpilashümn Gaudeamus. Rooma poliitilised- ja kohtukõned.
Õppeaine eesmärgiks on kujundada teadmisi ladinakeelsest õigusterminoloogiast, tutvustada ladina keele mõju võõrsõnade ja terminoloogia kujunemisele. Õppeaine loob eeldused ladina õigusterminite korrektseks tundmiseks ja kasutamiseks õiguskeeles.
Loengukursus annab eriteadmised ladina keele osast õigusterminoloogias. Aine edukal läbimisel on üliõpilane võimeline:
-	tundma ja kasutama erialast oskussõnavara
-	analüüsima ladina õigustermineid vormiliselt ja sisuliselt 
-	eristama terminite häälduspõhimõtteid (klassikaline ja traditisooniline hääldus)
-	mõistma ladina keele grammatika põhistruktuuri ja võrdlema ladina ja eesti keele süsteemide erinevusi
-	kasutama erialasõnastikke ja keeleabimaterjale
-	selgitama ladina terminite ühildumist eesti õiguskeelde.
