Kursus loob struktureeritud pildi võlaõiguse süsteemist ja peamistest instituutidest. Uurime üldpõhimõtete olemust; võlasuhte tekkimist, sh lepingu sõlmimist; kohustuste täitmise, rikkumise ja vastutuse õpetust, sh õiguskaitsevahendite süsteemi, sh kahju hüvitamist; kõrvalkohustuste olemust jpm.
Õppeaine üldiseks eesmärgiks on tudengil: omandada teoreetilised alusteadmised võlaõiguse üldosa kohta; mõista võlaõiguse üldsätete seost tsiviilõiguse teiste valdkondade ja võlaõiguse eriosaga; saada aru mõistetest ja põhiinstituutide olemusest ning osata neid kasutada praktiliste kaasuste lahendamisel; omandada eraõiguslike kaasuste lahendamise metoodika.
Kursuse läbinud üliõpilane: 
- tunneb võlaõiguse põhiinstituute ja üldpõhimõtteid;
- oskab oma teadmisi kasutada võlaõiguse üldosaga seotud kaasuste lahendamisel; 
- omab ettekujutust võlaõiguse üld- ja eriosa seostest;
- oskab otsida võlaõiguse üldosa probleemide lahendamiseks vajalikke allikaid ja neid kriitiliselt hinnata;
- oskab planeerida meeskonnatööd ja töötada grupis õigusliku probleemi lahendamiseks
