Kursusel antakse ülevaade keelekorraldusest ning selle põhimõtetest. Tutvutakse eesti keele korraldamise ajalooga, arutletakse vastakaid arvamusi tekitavatel teemadel ning analüüsitakse keelekorralduspõhimõtete muutumist eri ajastute tekstide põhjal.
Kursus käsitleb keelekorraldust laias mõttes, riiklikust keelepoliitikast kuni kuulaja parandusteni argisuhtluses: miks ja kuidas seda üldiselt tehakse, ja kuidas konkreetselt on seda tehtud Eestis viimase sajakonna aasta jooksul.
Kursuse läbinu
- oskab selgitada keelekorralduse põhimõisteid ja -protsesse,
- oskab nimetada keelekorralduspõhimõtteid ja analüüsida keelekorraldusotsuste taga valitsevaid põhimõtteid,
- oskab nimetada peamiseid punkte keelekorraldusega seotud seadustes ja neid näidetega illustreerida,
- oskab klassifitseerida Eesti keelekorraldusajaloo perioodideks ja neid omavahel võrrelda,
- oskab nimetada peamiseid Eesti keelekorraldajaid ja neid nende vaadetest lähtuvalt võrrelda,
- oskab põhjendada oma keelekorralduseelistusi.
