Käsitletakse prokarüootide (arhede ja bakterite) kohta eluslooduse kolmedomeenses süsteemis, kaasaegse bakterisüstemaatika põhialuseid, võrreldakse prokarüootset rakku eukarüootsega, tuuakse välja arhede iseärasused, käsitletakse mikrobioloogia ajalugu ja suurkujusid. Esitletakse prokarüootse raku siseehitust: iseloomustatakse membraane, rakukesta, kapsleid, organelle, varuaineid, vibureid, piilisid, endospoore. Käsitletakse prokarüootide paljunemist, liikumisviise, suhteid ümbritseva keskkonnaga (sh temperatuuri, rõhu, kiirguse, desinfitseerivate ainete ja konservantide, hapniku ja pH toimet mikroorganismidele) ja mikroobide rolli looduses.
Põhieesmärgiks on ülevaatlikult tutvuda prokarüootidega (arhed ja bakterd), nende mitmekesisuse ja kohaga eluslooduse süsteemis, nende sise- ja välisehituse ja funktsioneerimise ning nende suhestumisega erinevate keskkonnatingimustega. Lisaks antakse lühiülevaade mikroobide uurimise ajaloo ja olulisemate avastuste kohta.
Kursuse läbimisel on õppijal teadmised sellest, mis on bakterid ja arhed, kuidas neid kirjeldatakse, kui suured nad on ja millised on nende põhirühmad. Õppijad oskavad nimetada mikrobioloogia suurkujusid ja nende olulisimaid avastusi. Õppijad oskavad nimetada prokarüootse raku koostise ja siseehituse elemente ning selgitada nende koostist, funktsioone ja olulisust, oskavad selgitada rakkude liikumisviide ja paljunemist ning mõistavad, kuidas keskkonnatingimused mõjutavad mikroobe. Üliõpilased suudavad seostada mikrobioloogia põhilisi nähtusi igapäevaeluga ja looduslike protsessidega. Õppijad suudavad leida sobivaid õppematerjale (õppevideosid), oskavad koostada kompaktset analüüsi ja hinnata õppevideo sobivust aine omandamisel.
