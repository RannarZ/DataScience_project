Kursus annab ülevaate erinevatest materjalidest ja nende olulisusest kaasaegse tehnoloogilise ühiskonna funktsioneerimisel rakenduslikus lõikes (konstruktsioonimaterjalid, infotehnoloogilised materjalid, energeetikamaterjalid, materjalitehnoloogiad jt.), tutvustab materjaliteaduse õppekavas sisalduvaid erikursusi ja õppejõude. Kavas olevate ekskursioonide käigus tutvutakse materjaliuuringute laborite ja materjalitehnoloogilise profiiliga ettevõtetega. Kuulajad koostavad ja esitlevad referaadi kursusega seotud teemal.
Kursuse eesmärkideks on:
1. Materjaliteaduse ja -tehnoloogia tutvustamine ajaloolises ja rakenduslikus lõikes.
2. Tulevaste erikursuste ja õppejõudude tutvustamine.
3. Eestis teostatavate materjaliuuringute tutvustamine.
4. Materjaliteaduse ja -tehnoloogiaga seotud uurimislaborite ja ettevõtete kui  kursuse- ja lõputööde teostamise baasi ja potentsiaalsete tulevaste töökohtade tutvustamine.
Kursuse läbinud üliõpilane
1. Omab üldist ettekujutust materjaliteaduse- ja tehnoloogia saavutustest, probleemidest ja arengusuundadest.
2. Omab ülevaadet materjaliteaduse alastest uuringutest Eestis ja mõnedest materjalitehnoloogilise profiiliga Tartu ettevõtetest, oskab saadud informatsiooni kasutada erialaste õpingute planeerimisel ja töökoha valikul.
3. On võimeline tegema  kirjalikku lühikokkuvõtet kohtvisiitidest eriala profiilile vastavatesse teaduslaboritesse / tootmisettevõtetesse.
