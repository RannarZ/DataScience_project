Bakalaureuseseminar aitab kaasa bakalaureusetöö valmimisele. Teematika on seotud bakalaureusetöö kirjutamise teoreetiliste ja metoodiliste alustega; lisaks antakse mitmesuguseid praktilisi näpunäited kirjutamisprotsessi edendamiseks ning töö edukaks kaitsmiseks. Olulise osa seminarist moodustab tagasiside andmine üliõpilaste poolt esitatud peatükkidele bakalaureusetööst ning bakalaureusetööde eelkaitsmine.
Bakalaureuseseminar annab üliõpilastele võimaluse:
- õppida tundma keele, kirjanduse ja kultuuri uurimise põhilisi meetodeid;
- süvendada teadmisi valitud uurimisvaldkonnas esinevatest analüüsivõimalustest;
- arendada oskust iseseisvalt sõnastada aktuaalset uurimisküsimust, koguda informatsiooni ning seda tõlgendada;
täiendada praktilisi oskusi teadusteksti loomisel ning omandada ülevaade bakalaureusetöödele esitatavate nõuete kohta.
Kursuse läbinud üliõpilane:
- valdab peamiseid praktilisi võtteid ning teoreetilisi põhimõtteid akadeemilise uurimistöö koostamiseks;
- mõistab eesti ja Skandinaavia akadeemilise keele kultuurierisusi ning arvestab nendega oma uurimistöös;
- orienteerub teadusteksti koostamise metoodilistes põhimõtetes;
- püstitab iseseisvalt uurimisküsimuse, teostab analüüsi ning tõlgendab tulemusi;
- hangib uurimistööks vajaminevat informatsiooni kohaseid meetodeid ja vahendeid rakendades ning hindab leitud informatsiooni kriitiliselt;
- rakendab relevantseid digitaalseid ressursse info leidmiseks ning uurimistöö vormistamiseks;
- annab autorile suulist ja kirjalikku tagasisidet akadeemilise teksti kohta;
- valdab erialast akadeemilist Skandinaavia keelt.
