Igal semestril käsitleme sügavuti erinevat tehisintellekti valdkonda, mis on olulisel määral seotud inimese loomuliku intelligentsi ja selle arenguga. Keskendume teadusartiklite lugemisele, analüüsimisele ja aktiivsele arutelule.
Üliõpilane tutvub õppimist toetavas keskkonnas ühe loomuliku- ja tehisintellekti kokkupuutepunktis oleva teema hetkeseisu ja väljakutsetega.
Kursuse lõpuks on õpilasel ülevaade valdkonna teoreetilistest ja praktilistest aspektidest ja probleemidest. Õpilane oskab kokku võtta ja kriitiliselt hinnata põhilisi valdkonna teadusartikleid ning juhtida ja osaleda aruteludes.
