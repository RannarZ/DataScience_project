Sissejuhatav kursus annab üliõpilastele algteadmised norra suhtluskeelest, baassõnavarast, hääldusest ning praktilisest grammatikast. Kursuse teemade valik katab peamisi viisakusväljendeid, suhtlusviise ning igapäevaseid olukordi. Tudengid omandavad oskuse algtasemel norra keeles rääkida ja kirjutada ning samuti mõista norra keelt kõnes ja kirjas. Erinevate tekstide ja illustratiivsete õppematejalide abil õpitakse samuti tundma Norra ühiskonna ja kultuuri põhijooni.
Kursuse eesmärgiks on anda üliõpilastele algtasemel praktilise norra keele oskus.
Omandatav keeleoskuse tase on A1-A2, vt: 
http://www.coe.int/t/dg4/linguistic/Illustrations_EN.asp
Kursuse edukalt läbinud üliõpilane:
valdab norra keele hääldusreegleid;
oskab norra keeles pidada lihtsamaid vestlusi ning kirjutada tekste;
suudab lugeda lihtsamaid norrakeelseid tekste ning jälgida vestlusi;
valdab algtasemel teadmisi norra keele grammatikast;
omab põhiteadmisi Norra kultuuri ja ühiskonna kohta.
