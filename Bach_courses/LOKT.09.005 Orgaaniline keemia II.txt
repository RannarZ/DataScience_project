Loengukursuses ja seminarides käsitletakse:
· orgaanilise keemia meetoditega seotud üldküsimusi ja mõisteid,
· süvendatult levinumate orgaaniliste reaktsioonide mehhanisme,
· tähtsaimate aineklasside saamise meetodeid,
· aineklasside üleminekute põhilisi reaktsioone,
· kaitsvate rühmade keemiat.
Kursuse eesmärk on anda teadmisi orgaaniliste ühendite funktsionaalrühmade omadustest ja nende omavaheliste üleminekute peamistest meetoditest ning kasutamisest orgaanilises sünteesis.
Kursuse läbinud üliõpilane:
· valdab orgaanilise keemia meetoditega seotud mõisteid,
· oskab hinnata orgaanilise ühendi struktuurist ja reaktsiooni tingimustest lähtuvalt võimalike reaktsioonide toimumist 
  ning kirjeldada levinumate orgaaniliste reaktsioonide mehhanismi, 
· teab erinevate aineklasside saamise ja nende üleminekute põhilisi reaktsioone ning oskab hinnata nende
  rakendatavust,
· teab põhilisi funktsionaalrühmade kaitsmismeetodeid ja oskab neid rakendada,
· oskab probleemülesannete lahendamiseks leida ja analüüsida infot erialastest andmebaasidest ning on võimeline
  saadud infot kaasüliõpilastele jagama nii kirjalikult kui suuliselt kasutades vajadusel digivahendeid,
· oskab kasutada erialaseid joonistusprogramme probleemülesannete lahenduste kirjalikuks esitamiseks
  kaasüliõpilastele.
