Praktikum on jaotatud 4-5 alamprojektiks. Iga projekt algab geneetiliste/valgu signaalivõrgustike in silico disainiga, mille eesmärgiks on luua uus bioloogiline funktsioon. See esimene etapp viiakse läbi eraldi, mõned nädalad enne kursuse laboratoorse osa algust, et oleks aega tellida sünteetilne DNA ja vajaminevad reagendid. Iga üliõpilane osaleb vähemalt kahes alamprojektis. Projektide nimekiri muutub igal aastal vastavalt arengule ja uute ideede esilekerkimisele.
Praktikum annab üliõpilastele otsese praktilise kogemuse erinevate sünteetilises bioloogias kasutatavate laboratoorsete meetodite ja protokollide alal. Peamine kursuse juures on see, et arendatakse loovat mõtlemist kasutades sünteetiliste bioloogiliste süsteemide disainiks geneetiliste signaalivõrgustike ja valgumoodulite aluselemente. Selline lähenemine ärgitab kasutama insenerimõtlemist bioloogiliste süsteemide kontekstis. Samuti kombineerib praktikum meetodeid erinevatest distsipliinidest nagu näiteks elektroonika, biosensorid, jätkusuutlik biotöötlus, orgaaniline süntees etc.
Praktikumi eesmärgiks on juhatada üliõpilased läbi sünteetiliste bioloogiliste süsteemide disaini loomingulise tsükli. Proovitakse läbi kõik disain-konstrueerimine-testimine protsessi etapid, millele järgneb tulemuste analüüs ja interpreteerimine.
