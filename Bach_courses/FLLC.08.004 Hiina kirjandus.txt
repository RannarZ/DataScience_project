Kursusel käsitletakse Hiina kirjakeele ja kirjanduse ajaloo perioode, kirjanduse põhižanre, teoseid ja autoreid tihedas seoses Hiina kultuuri ja ajaloo laiema kontekstiga. Seminarides loetakse ja analüüsitakse mõningaid teoseid. Üliõpilased valmistavad ette seminaritöid ja -ettekandeid.
Kursuse eesmärk on anda ülevaade Hiina kirjakeele tekkimisest ja arengust, Hiina kirjanduse perioodidest, põhiteostest ja -žanritest ning -autoritest muistsest perioodist tänapäevani välja. Kirjandusprotsessi käsitletakse tihedas seoses ajaloo, kultuuri ja mõttelooga.
Kursuse läbinud üliõpilane: (1) tunneb üldjoontes Hiina kirjanduse perioode; (2) tunneb Hiina kirjanduse olulisemaid žanre, teoseid ja autoreid; (3) suudab seostada kursuse jooksul käsitletud Hiina kirjanduse teoseid ja autoreid laiema ajaloolis-kultuurilise kontekstiga; (4) tunneb eesti keelde tõlgitud Hiina kirjanduse teoseid ja nende sisu.
