Kursuse eesmärgiks on tutvustada orgaaniliste ühendite struktuuri määramise spektroskoopilisi ja spektromeetrilisi meetodeid (MS, IP ja TMR). Tutvustatakse erinevaid mõõtmistehnikaid, materjale ja aparatuuri. Kursuse käigus arendab õppija oma teadusinfo otsimise ja kriitilise mõtlemise oskust läbi erinevate spektrite interpreteerimise, IP-spektroskoopia praktilise töö ning iseseisvalt koostatava aruande.
Kursuse eesmärgiks on tutvustada orgaaniliste ühendite struktuuri määramise spektroskoopilisi ja spektromeetrilisi meetodeid (MS, IP ja TMR), tähtsaimaid mõõtmistehnikaid, kasutatavaid materjale ja aparatuuri. Lisaks arendab kursus õppija spektrite interpreteerimise, teadusinfo otsimise ja kriitilise mõtlemise oskust ning võimaldab omandada esmase praktilise kogemuse IP-spektroskoopias.
Kursuse läbinud üliõpilane:
1.	Mõistab põhilist IP-spektroskoopia teooriat.
2.	Teab tähtsaimaid mõõtmistehnikaid ja optiliste materjalide omadusi.
3.	Omab ülevaadet TMR spektroskoopia ja mass-spektromeetria (MS) baasteooriat ning lihtsamaid praktilisi rakendusi.
4.     Interpreteerib alkaanide, alkeenide, alküünide, aromaatsete ühendite, alkoholide, fenoolide, eetrite, ketoonide, aldehüüdide, karboksüülhapete, estrite, anhüdriidide, amiidide, amiinide, nitriilide, nitroühendite, alküül- ja arüülhalogeniidide IP-spektreid.
5. Interpreteerib lihtsamate orgaaniliste ühendite 13C ja 1H TMR-spektreid.
6. Kasutab spektriandmebaase ja otsib vajalikku informatsiooni teadusartiklitest oma mõõtmistulemuste korrektsuse hindamiseks.
