Kursus annab süstemaatilise ülevaate psühholoogia ajaloost, mida vaadeldakse kahe suur perioodina: (1) Eelajalugu: loodusrahvaste hingekäsitlus, psüühika käsitlused vanaaja kõrgkultuurides, lääne tsivilisatsiooni tekkimine ("Kreeka ime"), psühholoogia antiikmaailmas (Platon ja Aristoteles), psühholoogia keskajal (Augustinus ja Aquino Thomas), uusaja filosoofia (Descartes); (2) Pärisajalugu: filosoofiline psühholoogia (Locke, Berkeley, Leibnitz, Kant jt.), eksperimentaalpsühholoogia künnisel (Fechner, Helmholtz jt.), psühholoogia kui iseseisva teaduse tekkimine (Wundt, Ebbinghaus), koolkondade ajastu (strukturalism, gestaltism, biheiviorism jne.),  psühholoogia tänapäev (alates 50-ndate aastate lõpust). Vaadeldakse psühholoogia eri avaldusvorme: Lääne tsivilisatsiooni nähtusena, psühholoogia kui teadus ja kui ühiskonna nähtus.
Õpetab tundma ja kriitiliselt hindama psühholoogiliste faktide, seletuste ja teooriate päritolu ja nende ajaloolist tausta.
psühholoogia ajaloo faktide tundmine; kultuurilise ja sotsiaalse tausta mõistmine; kriitiline suhtumine psühholoogia faktidesse ja teooriatesse; parem oskus seletada psühholoogia tõdesid laiemale publikule;
