Aine keskmes on patsiendikeskne suhtlemine füsioteraapia kontekstis, selle teoreetilised lähtekohad ja põhimõisted, mis loob aluse nõustamiseks inimese tervisekäitumise edendamisel. Nende oskuste omandamisele ja kinnistamisele on suunatud selle aine jätkukursused: suhtlemisoskuste treening ja superviseeritud praktika.  
Aine jaguneb iseseisvaks õppeks ja kontaktõppeks ning sellel on Moodle tugi. Moodle kursus sisaldab lisaks õppematerjalidele individuaalselt ja grupiviisiliselt tehtavaid töid,  nende juhiseid ja hindamist ning tagasisidestamist. Õppematerjalideks on interaktiivsed õpiobjektid, mis sisaldavad salvestatud videoloenguid, teemakohast õppekirjandust ning teemat kinnistavaid ülesandeid ja enesekontrolliteste.
Aine läbinud õppija on omandanud alusteadmised patsiendikesksest suhtlemisest ja nõustamisest suunamaks inimese käitumist tervise säilitamise ja parandamise ning aktiivse pikaealisuse suunas.
-Teab erinevate patsiendigruppidega suhtlemise eripärasid.
- Orienteerub motiveerivast intervjueerimisest lähtuvast patsiendikeskse suhtlemise põhimõistetes. 
- Mõistab hoiakute, stereotüüpide ja väärtuste mõju suhtlemise kvaliteedile, konfliktide tekkimisele ja lahendamisele.
