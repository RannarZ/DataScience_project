Eesti keele kursus on esimeseks etapiks riigikeele eksami ettevalmistusele C1 tasemel. Kursusel arendatakse vestlus-ja argumenteerimisoskust, rikastatakse sõnavara, harjutatakse sobivat kõneregistrit; tutvutakse kirjutamistesti struktuuriga ning harjutakse kirjutusülesandeid, arendatakse õigekirja; kuulatakse erineva sisu ja funktsiooniga tekste, täidetakse valikvastustega kuulamisülesandeid; arendatakse üldist lugemisoskust ja eesmärgipärast lugemist. 
Õpik:
M. Kitsnik, L. Kingisepp "Avatud uksed" õpik ja töövihik
Teemad: 
1) Võõrkeelte õppimine. Grammatika: rõhuliited -ki, -gi, kord-liitsõnad 
2) Saatused, elulood ja kannapöörded. Grammatika: liht- ja täisminevik, tingiv kõneviis.
3) Kehakeel ja välimus. Grammatika: mitmuse käänded, tud-kesksõna.
4) Ametid ja töökohad. Grammatika: umbisikuline tegumood, ühendtegusõnad abisõnaga ära.
Üliõpilaste ettevalmistus eesti keele C1 taseme eksami sooritamiseks.
Sõnavara laiendamine, argumenteerimis-, kirjutamisoskuse, loetu ja kuuldu mõistmise arendamine.
Kursuse läbinud üliõpilane on saanud esimese etapi ettevalmistuse eesti keele C1 taseme eksami sooritamiseks kõigi osaoskuste lõikes.
* Rääkimine: oskab suhelda spontaanselt, kasutades grammatiliselt õiget keelt ning sobivat kõneregistrit (võib siiski esineda vältimisstrateegia kasutust); suudab detailselt öeldut mõista; oskab edasi anda emotsioone ja rõhutada olulisemat; oskab üsna täpselt väljendada oma arvamust ja mõtteid; oskab esitada keerukamaid poolt- ja vastuargumente
* Kirjutamine: oskab kirjalikult väljendada arutlustes oma seisukohti ja mõtteid; oskab kirjutada pikemaid ja sisukamaid isiklikke kirju ning seostada neid teiste edastatud infoga; oskab kirjutada ametikirju (CV, avaldus, kokkuvõte jms); valdab üsna hästi grammatikat ning oskab ortograafilises mõttes selgelt ja arusaadavalt kirjutada
* Kuulamine: mõistab kuuldut ja öeldut teemadel, mis tulevad tavaliselt ettesotsiaalse, akadeemilises või tööalases valdkonnas; oskab aru saada ka lingvistiliselt keerukamate loengute, ettekannete jms. põhisisu ning erialaseid diskussioone; suudab vaevata jälgida emakeelekõnelejate vestlust; saab aru eriala- ja õppetööga seotud lindistustest ja meediasalvestustest
* Lugemine: suudab lugeda iseseisvalt vastavalt tekstile ja eesmärgile, kasutades abimaterjale; oskab kiiresti tabada uudiste, artiklite, aruannete sisu; oskab mõista ka oma erialaga mitteseotud tekste, kasutades terminoloogiasõnastikke; oskab ammutada loetust nii olulist kui ka teisejärgulist infot.
