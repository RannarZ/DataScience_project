Seminaris õpitakse vaatlema tõlgitavat teksti kui tervikut, otsustama selle lähtealuse, sihtgrupi ning laadi üle ja valima sobivaid vahendeid grammatiliste ja leksikaalsete struktuuride, sh püsiväljendite ja metafooride ning mitmesuguste ekstrastrukturalismide (arhaismid, provintsialismid, vulgarismid, vigased keelendid) tõlkimiseks ning pragmaatilise informatsiooni ja konnotatsioonide edasiandmiseks tõlkes, vältides interferentsivigu. Koduste tööde analüüsi käigus õpitakse põhjendama oma lahendusi ning nägema teisi võimalikke lahendusi ning omandatakse esmased  oskused tõlke redigeerimiseks ja toimetamiseks. Õppematerjalid ja ülesanded on kättesaadavad Moodle'i vahendusel. Igas tunnis tegeletakse ühe tekstiga; aine lõpeb lõputõlke esitamisega.
Üliõpilastel on võimalus teha tutvust tõlkimiskunstiga - omandada tekstide tõlkimise ning tõlke toimetamise kogemusi.
Kursuse läbinud üliõpilane:
- oskab sõnastada tõlkeprobleeme ning tunneb tõlkija töövõtteid ja esmaseid abivahendeid
- oskab vältida tüüpilisi interferentsivigu tõlkimisel
- oskab analüüsida erinevaid tõlkevariante ja suhtuda kriitiliselt oma tõlkesse
- oskab tõlkida lihtsamaid ja keskmise raskusega tekste saksa keelest eesti keelde
- tutvub Aegisub programmiga; mõistab subtiitrite formaadi spetsiifikat ning erinevatele sihtrühmadele suunatud subtiitrite erinevusi
- teab ja kasutab ühe- ja kahekeelsed elektroonilisi sõnaraamatuid ja andmebaase (dwds.de, duden.de, glosbe.com, iate.europa.eu, woerterbuchnetz.de, zeno.org, lexika.digitale-sammlungen.de;  eki.ee, ra.ee/vau/)
