Aines tutvustatakse erineva valdkonna spordialade baasteadmisi ja põhioskusi, mis on aluseks põhjendatud treeningprotsessi läbiviimiseks. Kursus õpetab mõistma valitud valdkonna spordialade spetsiifikat ning selle seoseid liigutustegevuse kujunemise ja arenguga. Kursus annab ülevaate spordialade terminoloogia ja võistlusmäärustiku kujunemisest ning nende seostest spordialade arenguga.
Baasteadmiste ja põhioskuste omandamine valitud valdkonna spordialadel ning seostatud teadmised spordialade õpetamiseks ja põhjendatud treeningprotsessi organiseerimiseks.
Kursuse läbinud üliõpilane:
1) oskab seostada teadmisi valitud valdkonna spordialade liigutustegevuse mõjust kehaliste võimete arendamisele ja organismi füsioloogilisele seisundile;
2) tunneb valitud valdkonna spordialade võistlusmäärusi ja hindamispõhimõtteid ning võistlusmääruste ja spordialade arengu vahelisi seoseid;
3) tunneb biomehaanika seaduspärasuste ja võistlusmääruste arengu seostatud mõju valitud valdkonna spordialade liigutustegevuse kujunemisele ja arengule;
4) tunneb liigutustegevuse klassifitseerimise ja süstematiseerimise ning valitud valdkonna spordialade terminoloogia kujunemise põhimõtteid;
5) oskab demonstreerida valitud valdkonna spordialade põhilisi liigutustegevusi ja mõistab kehaasendite ning liigutuste vahelisi kinemaatilisi seoseid.
