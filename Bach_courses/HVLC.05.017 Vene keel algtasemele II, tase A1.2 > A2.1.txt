"Vene keel algtasemele II" on "Vene keel algtasemele I" kursuse jätkuks ja on mõeldud üliõpilastele, kes on õppinud vene keelt ühe semestri vältel või kelle teadmised vene keeles vastavad A1 tasemele.
NB! HVLC.05.016. Vene keel algtasemele I ei ole eeldusaine, st ei ole kohustuslik.
Kursuse eesmärgiks on arendada tudengite hääldust, lugemis-, kuulamis-, jutustamis- ja vestlusoskust.
Õppeaine läbinud üliõpilane on omandanud vajaliku sõnavara ja grammatika viisil, mis semestri käigus käsitletud igapäevaelu valdkondades võimaldab rakendada kõiki keelelisi osaoskusi: mõista ja koostada erineva sisuga tekste, vestelda ning aru saada kõnest. Üliõpilane oskab rääkida oma õpingutest, tulevasest tööst, harrastustest, avaldada arvamust, võtta osa aruteludest läbitud temaatika piires.
