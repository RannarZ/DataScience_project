Kursus on semiootika ja kultuuriteooria õppekava osa ning lähtub oma ülesehituses ja taotluses õppekava üldisest eesmärgist, milleks on "Valmistada ette interdistsiplinaarse haridusega teoreetiliselt pädevaid ja praktilisi meetodeid valdavaid kultuurianalüütikuid" (http://www.ut.ee/SOSE/oppetoo/oppekava.html). Nõnda keskendub kursus mitmesuguste tekstide analüüsimise oskuse arendamisele, pöörates enim tähelepanu traditsioonilisele, eelkõige ilukirjanduslikule tõlketekstile ja intersemiootilisele tõlkele.
Kursus kombineerib loengu ja seminari formaati.
Tutvustada tõlget kui uurimisobjekti tõlkesemiootika ja tõlketeaduse vaatepunktist, arendada tõlgete analüüsimise oskust, anda lühiülevaade tõlketeadusest ja tõlkesemiootikast.
Kursuse läbinud tudeng oskab analüüsida eri tüüpi tekstide eri tüüpi tõlkeid, tekstide tõlgitavust, oskab märgata võimalikke tõlkeprobleeme ja otsida nende lahendusvõimalusi.
