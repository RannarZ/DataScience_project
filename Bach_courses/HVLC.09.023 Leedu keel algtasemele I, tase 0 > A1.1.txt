Kursuse jooksul omandatakse grammatika baasteadmised, loetakse lihtsamaid tekste, kuulatakse dialooge, arendatakse kommunikatiivse meetodi abil  rääkimisoskust. 
Teemad: 
- Keeled, maad, rahvused
- Linn, aadress, ametid
- Pere, sugulased 
- Numbrid, värvid
- Söögid ja joogid, poes, kohvikus
- Kellaaeg
- Transport, bussijaam, takso
- Asukoht.
Samas antakse lühiülevaade leedulaste tänapäevasest eluolust, tavadest ja kultuurist.
Leedu keele algkursus on mõeldud üliõpilastele, kes ei oska üldse või oskavad minimaalselt leedu keelt. Kursuse eesmärk on anda algteadmisi leedu keelest, arendades erinevate tegevuste kaudu nelja osaoskust (lugemine, kirjutamine, kuulamine, rääkimine).
Pärast kursuse läbimist suudab üliõpilane aru saada lihtsamatest leedukeelsetest tekstidest ja leedukeelsest kõnest, oskab kasutada õpitud sõnavara ja grammatikat lihtsamates igapäevastes suhtlussituatsioonides.
