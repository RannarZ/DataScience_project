Üliõpilased tutvuvad õpilaste individuaalsest õpivõimekusest või õpioskustest lähtuva õppe korraldamise võimalustega riigi, kohalike omavalitsuste ja kooli tasandil. Keskendutakse HEV õpilaste arenguerisuste arvestamisele õppe organiseerimisel. Teadvustakse kõne osatähtsust ja õpetaja rolli õpitegevuse reguleerimisel, jõukohastamisel. Omandatakse teadmisi õpiraskuste ja intellektipuudega õpilaste õpitoimingute keerukuse muutmiseks, õppe individualiseerimiseks ja diferentseerimiseks. Tutvustatakse võimalusi kuulmise, kõne, nägemise ja liikumise erivajadusega õpilaste õppetöö jõukohastamiseks.
Arendada tulevaste õpetajate professionaalseid oskusi, tutvustades võimalusi HEV õpilaste õpitoimingute raskusastme muutmiseks, õppetöö individualiseerimiseks  ja jõukohaste õppemeetodite valikuks.
Aineprogrammi läbinud üliõpilane:
*	teab õppe jõukohastamise põhimõtted ja aluseid;
*	toetudes seadusandlusele oskab leida jõukohase arendava õppe tagamise võimalusi;
*	teab ja oskab reguleerida õppetunnis õpitoimingute raskusastet ja kasutada individualiseerimise võimalusi  ning valida jõukohaseid õppemeetodeid;
*	oskab kasutada kerge intellektipuudega laste arenguiseärasusest tulenevaid õppe jõukohastamise võimalusi.
