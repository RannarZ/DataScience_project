Läbitavad teemad: 
Soojusõpetus põhikooli õppekavas.
Soojusõpetuse demokatsed ja praktilised tööd ning nende läbiviimise meetodid.
Füüsika õppemeetodite rakendamine soojusõpetuse õpetamisel.
Soojusõpetus looduses ja tehnoloogias.
Õpilaste uurimuslikud tööd soojusõpetuses.
Aine eesmärgiks on valmistada üliõpilast ette soojusõpetuse õpetamiseks põhikoolis:
anda süvendatud ja laiendatud teadmised soojusõpetusest,
aidata tal omandada põhikooli soojusõpetuses tehtavate demokatsete ja praktiliste tööde tehnika ning õppemeetodid,
anda praktilised oskused erinevate õppemeetodite rakendamiseks soojusõpetuse õpetamisel.
Tudeng
1. Oskab märgata soojusõpetusega seotud füüsikalisi probleeme meid ümbritsevas keskkonnas.
2. Kasutab soojusnähtuste analüüsimisel füüsikaseadusi.
3. Oskab kasutada peamisi soojusnähtusi demonstreerivaid katsevahendeid ja kasutab neid asjakohaselt soojusõpetuse teemade õpetamisel.
4. Tunneb põhikooli sobivate soojusõpetuse laboritööde eesmärke ning nende koostamise ja läbiviimise põhimõtteid. 
5. Teab ja järgib soojusnähtuste demonstratsioonkatsetel ja praktilistel töödel tarvilikke ohutusnõudeid. 
6. Oskab leida teemakohaseid allikaid kirjandusest ja internetist.
