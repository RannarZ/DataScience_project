Õppeaines käsitletakse:
-	maksude kehtestamise teoreetilisi aluseid, maksu mõistet, maksude eesmärke ja liike;
-	maksuõiguse üldpõhimõtteid ja nende rakendust kohtupraktikas;
-	maksuõiguse seoseid teiste õigusharudega;
-	maksuvõlaõigust, maksunõuete- ja kohustuste tekkimise, muutumise ja lõppemise aluseid, kohustuste üleminekut, kolmanda isiku vastutust;
-	maksumenetlust kui haldusmenetluse eriliiki - maksude deklareerimise, kontrollimise, määramise ja sissenõudmise menetlust;
-	sanktsioone maksuseaduste rikkumise eest;
-	maksuõiguse eriosa, üksikute riiklike ja kohalike maksude arvestamise ja tasumise korda, maksude omavahelisi seoseid; 
-	olulisemaid praktilisi maksukaasusi ja nende lahendusi.
Aine läbinud üliõpilane: 
-	kirjeldab maksuõiguse süsteemi ja selle valdkonna rahvusvaheliste ja siseriiklike õigusallikate hierarhiat ja rakendab seda maksuõiguslike kaasuste lahendamisel; 
-	Teab maksuõiguse aluspõhimõtteid ja nende sisu ning selgitab nende mõju maksuõigusnormide kujundamisele ja rakendamisele;  
-	selgitab erinevate maksuõiguse valdkondade põhimõisteid, maksuobjekte, maksusubjekte, maksu arvestamise põhireegleid ja muid maksuõigussuhte elemente; 
-	selgitab erinevate maksude toimimise erisusi ja sarnasusi ning maksuõiguse kokkupuutepunkte teiste õigusharudega; 
-	Teab maksumenetluse põhietappe ning olulisemaid maksumenetluse põhimõtteid; 
-	lahendab lihtsamaid maksuõiguslikke kaasusi.
Aine läbinud üliõpilane 
- omab ülevaadet riigi rahandust ja eelarvet reguleerivatest õigusaktidest;
- tunneb põhjalikult Eesti maksuõiguse teooriat ja praktikat;
- on kursis maksukorralduse põhimõtete ja põhimõistetega, tähtsamate maksuõiguse arengut mõjutanud kohtulahenditega ning Euroopa Liidu õiguse mõjudega maksuõiguse arengule;
- tunneb erinevate maksude toimimise erisusi ning maksuõiguse kokkupuutepunkte teiste õigusharudega.
