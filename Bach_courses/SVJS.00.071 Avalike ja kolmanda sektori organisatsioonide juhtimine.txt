Aine eesmärk on anda üliõpilastele süstemaatilised haldusjuhtimise alased teadmised ja oskused, valmistades seejuures ette riigiametnikke, kohaliku omavalitsuse juhte ja nõunikke. Ainekursuse raames tutvustatakse haldusjuhtimise teooriaid, praktikat ja tähtsamaid arengusuundi ning antakse ülevaade Eesti avalikust sektorist ja selle toimimisest. Lisaks tuuakse välja peamised sarnasused ja erinevused avaliku ja erasektori vahel.  sarnasusi ja erinevusi. Käsitletavate teemade hulka kuuluvad strateegiline juhtimine, tulemusjuhtimine, kvaliteedi juhtimine, kontroll ja vastutus, efektiivsus, sektorite vaheline koostöö ja koordineerimine.
Kursuse üldeesmärgiks on: 
- tutvustada haldusjuhtimise põhitõdesid ja arengulugu;
- pöörata tähelepanu konkreetsetele haldusjuhtimise praktikatele, võimalikele probleemidele ning lahendustele;
- anda ülevaade haldusjuhtimise hetkeseisust maailmas.
Aine edukal läbimisel üliõpilane: 
- Omandab sügavamad teadmised haldusjuhtimise peamiste teooriate kohta.
- Tunneb haldusjuhtimise kui distsipliini ajaloolist kujunemist.
- Oskab välja tuua peamisi haldusjuhtimisteemalisi probleeme ja teab, kuidas neid varem lahendatud on. 
-  Suhtestab avaliku halduse teooriat ja praktikat, näeb nende vahel seoseid. 
- Mõistab haldusaparaadi toimimist ja suudab analüüsida selle juhtimise efektiivsust.
- Hindab kriiitliselt erinevaid haldusjuhtimise lähtealuseid ja trende ning selgitab nende tugevaid ja nõrku külgi.
- Oskab tundma õpitud teooriat igapäevatöös rakendada.
