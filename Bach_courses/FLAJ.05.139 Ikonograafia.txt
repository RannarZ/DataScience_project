Laia valiku visuaalse materjali abil vaadeldakse erinevaid kristlikus kunstis levinud tegelasi ja pilditüüpe. Vaatluse alla võetakse nii tervikkompositsioonid kui ka üksikdetailid, mida vaadeldakse nii laiemas kristliku kultuuri kontekstis kui ka kitsamas kirikuruumi ja konkreetsete pilditüüpide raamistikus.
Anda ülevaade põhilistest märkidest ja sümbolitest kristlikus kunstis, luues seeläbi eelduse kristliku kunsti mõistmiseks ja tõlgendamiseks.
Kursuse läbinud üliõpilane:
- tunneb kristlikus kunstis levinumaid pilditüüpe ja tegelasi;
- tunneb kristlikus kunstis laiemalt kasutatud piiblilugusid;
- mõistab ja suudab mõtestada kristliku kunsti teoseid;
- suudab paigutada kristliku kunsti näited kultuurikonteksti;
- tunneb tähtsamaid kristlikke sümboleid;
- oskab tõlgendada kristliku kunsti olulisemaid märke ja sümboleid.
