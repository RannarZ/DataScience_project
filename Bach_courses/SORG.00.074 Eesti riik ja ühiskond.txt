Kursus algab ülevaatega Eesti poliitilisest lähiajaloost, mis võimaldab aru saada, millises kontekstis Eesti poliitiline süsteem on välja kujunenud. Seejärel tutvustab kursus peamisi võimuinstitutsioone (rahvas, parlament, valitsus, president) ja nende omavahelisi suhteid. Kursus tutvustab samuti Eesti valimissüsteemi ning poliitilist maastikku. Kursuse järgmine osa annab sissejuhatuse Eesti valitsemissüsteemile, kesk- ja kohaliku tasandi omavahelistest suhetest. Kursuse viimane osa keksendub Eesti välis- ja julgeolekupoliitikale ning peamistele rahvusvahelisele koostöö raamistikele, milles Eesti osaleb. Kursusesse on integreeritud samuti seminarid, milles arutatakse olulisimaid päevakajalisi Eesti probleeme.
Kursuse eesmärgiks on anda ülevaade Eesti poliitilistest institutsioonidest ja nende omavahelistest suhetest, samuti  tutvustada Eesti poliitilist maastikku ning Eesti välis- ja julgeolekupoliitikat. Kursusega antakse edasi alusteadmised, millele tuginedes saavad tudengid jätkata oma õpinguid riigiteaduste erialal.
Pärast kursuse lõpetamist tudeng
- omab alusteadmisi Eesti poliitilisest süsteemist, selle elementidest ja nende toimimisest;
- on suuteline aktiivselt osalema Eesti päevakajaliste probleemide teemalises diskussioonis ja selles oma seisukohti korralikult argumenteerima;
- suudab iseseisvalt määratleda Eesti poliitika teemalise uurimisküsimuse ning selle baasi läbi viima iseseisva uurimuse;
- suudab edastada oma uurimistöö tulemusi kirjalikult selgelt argumenteeritud ja korralikult struktureeritult.
