Käsitletakse olulisemaid lepinguliike nagu müügileping, kasutuslepingud (üüri- ja rendilepingud, krediidilepingud, liisingleping), teenuste osutamise lepinguid (käsund, töövõtt, maaklerileping).
Aine eesmärgiks on anda ülevaade olulisematest võlaõiguslike lepingute liikidest ning omandada esmased teadmised nimetatud lepingutega seotud praktiliste kaasuste lahendamiseks.
Aine õpieesmärgiks on omandada teoreetilised teadmised ja vajalikud oskused praktiliste kaasuste lahendamiseks lepinguõiguse olulisemates valdkondades, eelkõige müügi-, üüri- ja töövõtulepingute üle toimuvates vaidlustes. Õpiväljundite saavutamist kontrollitakse kaasuse lahendamise oskuse kaudu. Aine läbimiseks peab üliõpilane olema võimeline:
*	mõistma lepinguõiguse instituutide ning põhimõtete olemust ning nende seoseid teiste eraõiguse valdkondadega;
*	mõistma lepinguõiguse üld- ja eriosa seoseid ning kohaldamise spetsiifikat;
*	kohaldama lepinguõiguse norme vastavate instituutidega seotud vaidluste lahendamisel (esitades korrektse õigusliku arvamuse);
*	kasutama olemasolevat õiguskirjandust ja kohtupraktikat kaasuste lahendamisel;
*	rakendama erinevaid tõlgendusmeetodeid lepinguõiguse normi sisu ja eesmärkide selgitamiseks;
*	esitama lepinguõigusliku kaasuse korrektseks lahendamiseks vajaliku analüüsi ja lahenduskäigu vastavalt etteantud metoodikale.
