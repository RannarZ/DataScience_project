Õppepraktika on bakalaureuseõppe valikaine. Õppepraktika käigus tutvub üliõpilane juristi igapäevatööga, olulisemate õiguspraktiliste probleemidega ning õpib täitma kergemaid ja vähem vastutust nõudvaid ülesandeid, koostama õigusdokumente ning abistama juhendajat talle antud korralduste piires.

Õppepraktika täpsem sisu, üliõpilase kohustused ja korralduslik info on kirjas õppepraktika juhendis: www.oi.ut.ee/et/praktika/oppepraktika-juhend
Õppepraktika eesmärkideks on:
1) tutvumine õigusalal tegutsevate institutsioonide või muu õigusalase töö korraldusega;
2) ülikoolis õpitu kinnistamine, omandatud teadmiste kasutamine konkreetsete õiguslike ülesannete täitmisel;
3) tutvumine õiguse rakendamisel tekkivate praktiliste probleemidega;
4) õigusdokumentide koostamise oskuse omandamine;
5) meeskonnatöö oskuste rakendamine praktikas;
6) aidata üliõpilasel teha teadlikum karjäärivalik
Õppepraktika läbinud üliõpilane:
- tunneb praktikakoha õigusalast töökorraldust;
- on tutvunud praktikakoha töökultuuri, eetika ja tavadega;
- oskab kasutada ülikoolis omandatud teadmisi praktiliste õigusalaste ülesannete lahendamisel;
- oskab lahendada lihtsamaid praktilisi õiguslikke probleeme;
- oskab koostada lihtsamaid õigusdokumente;
- oskab töötada meeskonnas õigusalase probleemi lahendamiseks
