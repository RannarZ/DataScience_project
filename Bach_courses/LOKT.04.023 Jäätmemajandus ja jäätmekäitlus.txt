Jäätmemajanduse põhiprobleemide käsitlust ning jäätmekäitluse tehnoloogiat tutvustav kursus. Üliõpilased saavad ülevaate käesoleval ajal kasutatavatest meetoditest ja jäätmekäitluse ideoloogiast Euroopas ning Eestis.
Anda ülevaade jäätmemajanduse ja jäätmekäitlustehnoloogiate peamistest probleemidest.
Üliõpilane:
1) tunneb riiklikku keskkonnastrateegiat ja jäätmemajanduse korraldamise põhimõtteid ja nende rakendamise praktikat;
2) tunneb jäätmemajanduse- ja jäätmekäitluse-alast seadusandlust ja jäätmete klassifitseerimise aluseid;
3) tunneb riiklikku jäätmekava ning oskab koostada jäätmekava kohaliku omavalitsuse tasandil;
4) teab jäätmekäitluse prioriteete ning oskab hinnata erinevate jäätmekäitlusviiside keskkonnamõjusid ning jätkusuutlikkust keskkonnastrateegiate elluviimisel;
5) tunneb olulisemaid jäätmekäitluse tehnoloogiaid ning oskab võrrelda ning valida konkreetsetele tingimustele vastavat parimat tehnoloogiat;
6) tunneb ohtlike jäätmete liike ning teab nendest tulenevaid ohte ning lahuskäitlemise põhimõtteid;
7) on tutvunud jäätmekäitlusettevõtete tööga, koostanud jäätmekäitlusettevõtte tööd analüüsiva ülevaate ning oskab põhjendada seal vajalike tehnoloogiliste lahenduste rakendamist.
