Keskkonna analüüsi praktikumis tutvutakse keemiliste ja ökotoksikoloogiliste meetoditega joogi-, pinna- ja reovee analüüsimiseks.
Keskkonna analüüsi valdkonnas kasutatavate analüüsimeetodite kasutamine keskkonnaobjektide analüüsiks. Laboratoorse töö oskuse süvendamine ja keskkonna analüüsi laboris töötamise ja tulemustega tegelemise kogemuse saamine.
Üliõpilane oskab korrektselt kasutada levinumaid analüüsil kasutatavaid laborivahendeid, oskab korrektselt kaaluda, teha lahuse valmistamiseks vajalikke arvutusi ja lahuseid valmistada, on võimeline iseseisvalt sooritama olulisemaid praktikas kasutatavaid vee kvaliteedi määramisega seotud analüüse (KHT, BHT, üldP, NO3-N, pH jne määramine). Oskab hinnata saadud tulemusi ja neid korrektselt esitada. 
Üliõpilane teab läbiviidud analüüside teoreetilisi aluseid. Üliõpilane tunneb keskkonna analüüsi meetodite rakendusi.
Õppeaine arendab lisaks järgnevaid õpioskusi:
ajaplaneerimine (tähtajaliste iseseisvate tööde õigeaegne esitamine)
oskus koostada suulist ja kirjalikku ettekannet.
