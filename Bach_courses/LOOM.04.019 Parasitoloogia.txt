Loengutel antakse ülevaade parasitismi kui elunähtuse põhiküsimustest ja põhimõistetest. Vaadeldakse üleminekut nugieluviisile, parasitismi vorme ja astmeid, parasiitide kohastumisi ning parasiidi ja peremehe suhete kujunemist evolutsioonis.
Üldarusaama kujundamine parasitismist kui laialt levinud eluvormist looduses ning ülevaate andmine parasiitide üldisest mitmekesisusest. Parasiitide evolutsioonilise tähtsuse mõistmine.
Kursuse läbinud mõistavad parasiitide tähtsust evolutsioonis ning parasiitide mõju inimestele. Sissejuhatavates loengutes antakse ülevaade sellest, millistes süstemaatilistes rühmades on parasiitlik eluviis levinuim ja miks. Vastavate erialade spetsialistide loengud tutvustavad imetajate, kalade ja lindude parasiite. Kursuse teine osa aitab mõista parasiitide tähtsust evolutsiooni mõjutavate ning ökoloogiliste teguritena. Artikliseminarid tutvustavad uuemaid ja intrigeerivamaid uurimusi parasitoloogia valdkonnas. Praktiline osa võimaldab ise katsetada parasiitide uurimise metodoloogiat.
