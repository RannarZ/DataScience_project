Kursuses vaadeldakse finantsturgude alusmõisteid: intressid, diskonteerimine, investeeringu nüüdisväärtus, tulumäär ja oodatav tulu ning antakse ülevaade peamistest väärtpaberite liikidest (võlakiri, aktsia, forward, futuur, swap, optsioon). Kursuses käsitletakse matemaatilisi mudeleid riskivabade ja riskantsete tuleviku rahavoogude hindamiseks ning võlakirjade ning tuletisväärtpaberite hinna leidmiseks.  Samuti vaadeldakse portfelliteooriat, CAPM ja APT mudeleid  ning erinevaid riskide maandamise võimalusi.
Anda ülevaade finantsturgude baasmõistetest ning finantsmatemaatika põhilistest mudelitest.
Kursuse läbinu tunneb peamisi finantsturgude liike ja nendel kaubeldavaid aktivaid, finantsturgude matemaatiliste mudelite kasutamise eeldusi ja matemaatilisi mudeleid riskivabade ja riskantsete tuleviku rahavoogude hindamiseks. Oskab leida intresse, investeeringute puhasväärtust ja investeerimisportfelli riski, oskab  leida võlakirjade, optsioonide, futuuride jne. hinda. Oskab hajutada ja maandada riske.
