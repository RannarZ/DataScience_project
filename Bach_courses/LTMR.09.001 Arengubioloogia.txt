Arengubioloogia kursusel käsitletakse loomade embrüonaalse ja postembrüonaalse arengu käigus toimuvaid protsesse. Loengud ja praktikumid on ülesehitatud arengu loomulikku kulgu järgides. Esmalt keskendutakse isas- ja emassugurakkude arengule (spermatogenees ja oogenees) ja seejärel vastavalt viljastumise, lõigustumise ja gastrulatsiooni protsessidele (varane areng). Kursuse teises osas vaadeldakse gastrulatsiooni käigus tekkinud lootelehtede (ektoderm, mesoderm, endoderm) kujunemist vastavateks organiteks (organogeneesid).
Arengubioloogia kursuse eesmärk on anda üldteadmised organismide elutsüklist, põhirõhk on varase
arengu printsiipidel ja regulatsioonil.
Aine läbinud üliõpilane:
1) Orienteerub arengubioloogia terminoloogias, saab aru arengulistest põhiprotsessidest ning oskab luua seoseid erinevate arenguprotsesside/mehhanismide vahel ning võrrelda erinevaid loomarühme arengubioloogilises kontekstis
2) Oskab kirjeldada varaseid arenguetappe nagu viljastumine, lõigustumine ja gastrulatsioon ning nendes etappides toimuvaid protsesse
3) Oskab kirjeldada kuidas tekivad lootelehed ja kuidas neist formeeruvad erinevad koed ja organid/organsüsteemid
4) Oskab kirjeldada nii emas- kui isassugurakkude arengut ning soo determinatsiooni
5) Oskab töötada mikroskoobiga ja mikroskoobis nähtut analüüsida ning üles tähendada
