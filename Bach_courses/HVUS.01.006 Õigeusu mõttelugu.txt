Kursuse eesmärk on anda ülevaade õigeusu kiriku peamistest teoloogilistest arusaamadest ning eripäradest seoses doktrinaalsete ja filosoofiliste küsimustega.
a) Teoloogilises peatükis võetakse vaatluse alla õigeusu kiriku usulised eripärad, võrdluses läänekiriku (roomakatoliku kirik) arusaamadega. 
b) Filosoofilises theologoumeno peatükis vaadeldakse kreeka kirikuisade nägemusi kosmoloogilistes, antropoloogilistes ja eshatoloogilistes (elu pärast surma) küsimustes. 
Antud peatükis tuuakse välja ka antiikajastu filosoofiliste koolkondade vahekord ja mõju kreeka kirikuisadele.
Kurususe läbinud üliõpilane:
1. Tunneb õigeusu kiriku teoloogilisi eripärasid ning mõistab nende sarnasusi ja erinevusi võrdluses läänekiriku (roomakatoliku kirik) doktrinaalsete arusaamadega. 
2. Mõistab kreeka kirikuisade kosmoloogilisi, antropoloogilisi ja eshatoloogilisi vaateid.
3. Mõistab kreeka kirikuisade teoloogia ja antiik-filosoofia vahekorda.
