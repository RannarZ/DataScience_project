Aine raames õpitakse orgaaniliste ainete/looduslike materjalide eraldamist, puhastamist, analüüsi ning laboriaparatuuri. Teostatakse mõned lihtsamad orgaaniliste ühendite sünteesid. Õppija arendab laboratoorse töö oskusi ja oskab planeerida, kirjeldada ning dokumenteerida praktilist tööd.
Praktikumi eesmärk on anda esmased laboratoorse töö oskused orgaaniliste ainete ja/või materjalide sünteesiks ning nende iseloomustamiseks.
Praktikumi läbinud üliõpilane:
-oskab juhendamisel ohutult teostada lihtsamaid sünteese laboris
-kirjeldab suuliselt/kirjalikult tehtavat praktilist tööd ja sellest tulenevaid riske, millest lähtub eksperimendi läbiviimise ajaplaneerimine
-koostab ja kasutab laboriaparatuuri erinevate praktiliste tööde teostamiseks
-otsib erialastest andmebaasidest orgaaniliste ainete keemilisi ja füüsikalisi omadusi
-teab peamisi orgaaniliste ühendite eraldamise ja puhastamise viise 
-oskab sünteesida juhendi järgi lihtsamaid orgaanilisi ühendeid
-oskab kasutada lihtsamaid analüüsimeetodeid orgaaniliste ühendite iseloomustamiseks (ainete sulamis- ja keemistemperatuur, planaarkromatograafia) 
-oskab nii kirjalikult kui suuliselt kirjeldada läbiviidud eksperimenti ja anda hinnangut saadud tulemustele
-oskab täita laboripäevikut ning koostada kirjalikult orgaanilise sünteesi aruandeid.
