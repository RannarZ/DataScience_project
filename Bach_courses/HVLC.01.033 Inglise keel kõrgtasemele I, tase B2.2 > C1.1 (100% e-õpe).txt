Kursusest osavõtjatelt eeldatakse CEF B2 (upper-intermediate) keeleoskustaset ja digikompetentsi kesktasemel  (vt https://publications.jrc.ec.europa.eu/repository/bitstream/JRC106281/web-digcomp2.1pdf_(online).pdf). Enne kursuse algust tuleb kursuse Moodle-lehel teha diagnostiline test ning seejärel otsustada, kas kursus on jõukohane.


Kursuse jooksul arendavad üliõpilased oma kriitilise lugemise ja mõtlemise oskusi erineva suunitlusega suulisi/kirjalikke tekste (lõigud akadeemilistest tekstidest/loengutest, artikid, esseed, intervjuud, dialoogid) lugedes. Nad teevad sõnavara/grammatikaharjutusi, enesekontrolliteste, osalevad online-diskussioonides ja teevad lühikesi online-ettkandeid. Üliõpilastele pakutakse erinevaid lisaülesandeid, mis võimaldavad neil oma nõrkade külgedega tegeleda. Sügisemestri teemadeks on mitmikintellikents/õpistiilid, aju, kultuur ning asjad, mis eristavad inimesi loomadest. Õppegrupp valib läbitavad grammatikateemad etteantutest ise. Kohustuslik iseseisev töö, enesekontrollitestid ja foorumiarutelud on lõpphindamisele pääsemise eeltingimusteks. 

Läbimise tingimused:
1. aktiivne osalemine kursusel (online-diskussioonid ja - ettekanded, iseseisev töö, enesekontrollitestid)
2. tähtaegadest kinnipidamine
3. lõputesti positiivne sooritamine (65% punktidest)
4. ettekande tegemine
Kursuse eesmärgiks on B2-C1 tasemel suurendada sõnavara mahtu, parendada online-ettekannete, -diskussioonide ja erineva suunitlusega suuliste/kirjalike tekstide abil kommunikatiivseid oskusi ning konsolideerida teatud keelestruktuure.
Kursuse edukal läbimisel üliõplane
1. on harjutanud erinevaid sõnavara õppimise strateegiaid;
2. oskab kasutada teatud C1-taseme keelestruktuure;
3. oskab sõnavara ja teksti tasmemel analüüsida ingliskeelse akadeemilise suunitlusega suulist/kirjalikku teksti;
4. teab, kuidas valmistada ja kanda ette lühike videoettekanne (~5 minutit).
