Kursus on mõeldud üliõpilastele, kes tulevases pedagoogitöös hakkavad õpetama ajalugu 5.-6.klassis. Saadakse ülevaade ajaloo õpetamise arengust Eestis ja mujal maailmas, ajaloo õpetamise eesmärkidest ja muudest ajaloo didaktika põhiprobleemidest. Põhirõhk kursusest on ajaloo õpetamise kaasaegsel teoorial ja praktikal. Üliõpilased ühendavad kasvatusteadustes ja teistes ainedidaktikates omandatu käesoleva kursusega. Loengud 4 t., praktikumid 4 t., seminarid 32 t., iseseisev töö 40 t.
Valmistada tulevasi kassiõpetajaid ette ajaloo õpetamiseks 5.-6. klassis.
Tudeng oskab lastes äratada huvi ajaloo vastu. Teab ajaloo õpetamise eesmärke ning II kooliasme ajaloo õpetamise õpiväljundeid.  Oskab eesmärgipäraselt ajalootundides kasutada erinevaid õppemetoodikaid ning õpivõtteid arvestades 5. ja 6. klassi õpilaste arengutaset. 
Püüab ühendada teistes ainedidaktikates omandatut ajaloo õpetamisega. Kasutab ajalootundides IKT vahendeid.  
Oskab integreerida ajalootundidesse õppekava läbivaid teemasid, eriti teemasid väärtused ja kultuuriline identiteet, infotehnoloogia,  keskkond ja jätkusuutlik areng.
