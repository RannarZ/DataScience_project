Kursus keskendub kultuurile kui väärtuste, hoiakute, uskumuste ja normide mustrile, mis eristab ühte inimgruppi teisest. Tutvustatakse erinevaid kultuuri käsitlusi (sh Hofstede, Inglehart, Schwartz) ja kultuuri kirjeldamiseks enim kasutatavaid dimensioone. Kursusel saab ülevaate sellest, kuidas kultuuri mõõta ja milliseid andmebaase selleks kasutatakse. Tutvustatakse teaduspõhiselt, milline on kultuuri mõju erinevatele majanduse ja äriga seotud nähtustele (nt ettevõtlikkus, innovatsioon, korruptsioon, aga ka suhtlusstiil, ootused, koostöö, uute lahenduste edukus).
Kursus annab arusaama, milles seisneb kultuur ja kultuurierinevused ning kuidas kultuurierinevusi majanduses ja äritegevuses arvesse võtta.
Kursuse edukalt läbinu:
* mõistab kultuuri olemust ja tunneb erinevaid tuntumaid teoreetilisi kultuurimudeleid;
* teab, kuidas on võimalik kultuuri mõõta, teab tuntumaid kultuuri näidikuid ja kultuuri kohta infot andvaid andmebaase 
* on teadlik kultuurilisest mitmekesisusest ja oskab seda märgata;
* on võimeline kultuurierinevusi arvesse võtma ning analüüsima erinevate kultuuri aspektide mõju majandusele ja äritegevusele.
