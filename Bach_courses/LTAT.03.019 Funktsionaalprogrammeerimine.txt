Teemad: funktsionaalse programmeerimiskeele tutvustus, baasväärtused ja -operatsioonid (s.h. listid), kõrgemat järku funktsioonid, tüübid ja (parameetriline) polümorfism, laisk väärtustamine ja lõpmatud struktuurid, uute andmestruktuuride defineerimine, tüüpimata lambda arvutus, lihtsalt tüübitud lambda arvutus, Churchi tees, tüübituletus, kombinaatorloogika, tüübiklassid (ad hoc polümorfism), monaadid ja sisend-väljund, vektorid ja muud sõltuvad tüübid.
Kursuse eesmärgiks on tutvustada põhjalikult funktsionaalse programmeerimise paradigmat ning selgitada selle eeliseid ja puudujääke võrreldes teiste paradigmadega. Anname ülevaate funktsionaalse programmeerimise teoreetilistest alustest.
Kursuse läbinud üliõpilane:
* oskab selgitada lambda arvutuse põhimõisteid (avaldis, muutuja, applikatsioon, abstaktsioon, substitutsioon, reduktsioon, normaalkuju, normaal- ja aplikatiivne reduktsiooni järjekord, vabad ning seotud muutujad) ning analüüsida vastavaid programme
* oskab selgitada funktsionaalse programmeerimise põhimõisteid (funktsioon, konstruktor, tüüp, tüübipere, liik, laisk ja agar väärtustamine)
* oskab lahendada lihtsaid programmeerimise ülesandeid funktsionaalse programmeerimise abil; sealhulgas oskab kasutada kõrgemat järku polümorfseid funktsioone.
* oskab kirjeldada funktsionaalse paradigma eeliseid ja puudusi
