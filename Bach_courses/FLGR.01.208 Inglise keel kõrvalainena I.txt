Kursus jaguneb tekstianalüüsi (30 tundi) ja grammatika (30 tundi) seminarideks. Lisaks sellele toimub õppetöö ka iseseisva töö vormis (kokku 96 tundi). Tekstianalüüsi osas on põhirõhk suulise ja kirjaliku väljendusoskuse arendamisel. Analüüsitakse erinevaid kirjalikke tekste ja pööratakse tähelepanu inglise keele sõnavara iseärasustele (kollokatsioonid, sünonüümide konnotatiivsed erinevused, register, sõnatuletus, idioomid ja väljendid). Grammatika seminarides käsitletakse süsteemselt inglise keele grammatikat harjutuste ja tekstide kaudu (sõnaliigid, ajavormid, erinevad passiivid, tingimuslaused, inversioon, gerund/infinitiiv, modaalsõnad, adjektiivid ja adverbid) ning harjutatakse akadeemilist kirjutamist (parafraseerimine ja kokkuvõtte kirjutamine). Kursus kestab 2 semestrit. Kõrvalerialale võetakse vastu üliõpilasi muude erialade õppekavadelt, kes on saavad grammatika- ja sõnavaratestis vähemalt 51%.
Praktilise inglise keele kursus erinevate erialade üliõpilastele, kes soovivad omandada inglise keelt teise erialana. Kursuse eesmärgiks on arendada üliõpilaste kirjalikku ja suulist ingliskeelset eneseväljendust nii grammatika kui sõnavara osas. Kursuse keskmes on praktilised keeleõppeharjutused; lisaks sellele tuleb üliõpilastel omandada keeleteaduslikuks aruteluks ja analüüsiks vajalikud teoreetilised teadmised.
Kursuse edukalt läbinud üliõpilane:
- oskab läbitud temaatika raames moodustada grammatiliselt korrektseid keelestruktuure
- suudab keelestruktuuride valikuid seletada, viidates vastavatele reeglitele
- valdab keelestruktuuride analüüsiks vajalikku ingliskeelset terminoloogiat
