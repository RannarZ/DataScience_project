Kursuse käigus viiakse läbi üks ühisprojekt. Harjutatakse probleemi tuvastamist ja hindamist; semiootilise perspektiivi piiritlemist; asjakohase interdistsiplinaarse välja kaardistamist ja semiootiliste teadmiste ja meetodite rolli määratlemist; lahenduskäigu otsimist, planeerimist ja teostamist; meeskonnatöö planeerimist ja koordineerimist.
Projektipõhise analüüsipraktika eesmärgiks on õppida kasutama semiootika teooriaid ja lähenemisi praktiliste sotsiokultuuriliste olukordade ja protsesside hindamisel, uurimisel, aktuaalsete probleemide määratlemisel, analüüsimisel ja lahenduste leidmisel.
-	erialaste teadmiste seostamisvõime eluliste situatsioonide ja ülesannetega;
-	oskus kasutada semiootika teooriaid ja meetodeid praktiliste probleemide tuvastamisel, hindamisel ja lahendamisel ning eesmärgipäraselt põimida teiste valdkondade vahenditega;
-	kogemus erinevate uurimisviiside kasutamisel andmete kogumisel, analüüsimisel ning tulemuste mõtestamisel;
-	praktilise ülesande lahendamise, projektijuhtimise ja meeskonnatöö kogemus.
