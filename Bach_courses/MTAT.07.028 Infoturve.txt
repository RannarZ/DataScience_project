Tegemist on sissejuhatava kursusega infoturbesse, mis on peamiselt suunatud mitteinformaatikutele. Kursuse eesmärgiks on anda kuulajale ülevaade praktilistest infoturbega seotud probleemidest ja õpetada kuulajat infoturbest lähtuvaid probleeme tuvastama. 

Loengud on jaotatud kolmeks teemaplokiks. Esimene teemaplokk käsitleb enda andmete ja privaatsuse kaitsmist. Teine teemaplokk keskendub avaliku võtme krüptograafiale ning selle rakendustele (TLS, ID-kaart, mobiil-ID, e-hääletamine, blockchain). Kolmas teemaplokk annab ülevaate autentimismeetoditest, erinevat tüüpi rünnetest (kahjurvara klassifikatsioon, küberründed, õngitsusründed, erinevad veebiründed, wifi ründed, mobiilsidevõrkude vastased ründed) ning mõningatest kaitsemeetmetest.
Anda kuulajale ülevaade praktilistest infoturbega seotud probleemidest. Õpetada kuulajat infoturbest lähtuvaid probleeme tuvastama.
Selle kursuse lõpetanu:
* oskab hinnata paroolide turvalisust ja paroole hallata
* omab ülevaadet autentimisest ja krüptograafia kasutamisest
* teab kus ja kuidas andmete krüpteerimist kasutatakse
* mõistab privaatsuse olulisust ning teab kuidas oleks võimalik varjata oma võrguidentiteeti
* omab ülevaadet andmete varundamise ja turvalise kustutamise võimalustest
* suudab tuvastada lihtsamaid manipuleerimisründeid / õngitsusründeid
* omab tehnilist ülevaadet Eesti ID-kaardist ja e-hääletamisest
* omab ülevaadet nutiseadmetega seotud turvariskidest
* omab ülevaadet tehnilistest rünntest, veebipõhistest rünnetest ja wifi rünnetest
* oskab saata krüpteeritud sõnumeid 
* omab esmaseid teadmisi mobiilsidevõrkude turvalisuse kohta
