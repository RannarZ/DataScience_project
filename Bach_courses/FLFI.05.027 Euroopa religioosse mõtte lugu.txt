Kursus käsitleb perioodi antiikajast kuni 21. sajandini. Kursusel antakse ülevaade Euroopa religioosse mõtte ajaloo põhisündmustest ning nende seostest poliitilise, sotsiaal- ja kultuuriajaloo arengutega. Samuti tutvustatakse peamiseid vaidlusküsimusi religiooni, teaduse, poliitika ja hariduse valdkonnas käsitletava perioodi vältel.
Kursuse eesmärgiks on anda põhiteadmised Euroopa religioosse mõtte ajaloost.
Aine läbinud üliõpilane: 
1. omab üldteadmisi religiooni rollist ühiskonnas antiikajast kuni 21. sajandini,
2. omab teadmisi Euroopa religioosse mõtte loo põhisündmustest ja peamistest arengutest antiikajast kuni 21. sajandini,
3. oskab seostada Euroopa religioosseid arenguid laiemate poliitiliste, kultuurilooliste ja sotsiaalajalooliste protsessidega,
4. omab üldteadmisi Euroopa religioosse mõtte loo kesksetest vaidlusküsimustest.
