Kursus pakub sissevaateid eesti usundisse minevikus ja tänapäeval, eesti rahvausundi uurimise ajalukku ja usundiuurimise meetoditesse tänapäeval.
Tutvutakse rahvausundi põhimõistetega, eesti rahvausundi allikate ja žanridega. Õpitakse lähemalt tundma valitud näiteid rahvausundi eri nähtustest ja võimalustest, kuidas neid uurida. Püütakse õppida mõistma usundilise mõtlemise tagamaid, samuti globaalset inforuumi kaasaegse usundilise maailmavaate kujundajana.
Üliõpilane
1) tunneb põhilisi rahvausundi uurimises kasutatavaid mõisteid;
2) oskab mõelda usundiliste nähtuste üle minevikus ja tänapäeval kasutades vastavat teaduslikku terminoloogiat;
3) teab, milliseid allikaid saab kasutada eesti rahvausundi uurimiseks ja oskab neid iseloomustada,
4) mõistab kaasaegse usundi mõiste ümber tekkivat seoste- ning konfliktidevälja, peamisi allikaid ja levikukeskkondi
5) seostab õpitut oma varasema õpi- ja elukogemusega.
