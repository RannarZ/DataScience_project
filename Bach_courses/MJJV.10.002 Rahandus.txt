Käsitletavad teemad hõlmavad nii investori tasandil langetatavaid investeerimisotsuseid kui ka ettevõttes tehtavaid lühiajalisi (käibekapitali juhtimisega seotud) ja pikaajalisi (s.o. finantseerimise, investeerimise ja dividendidega seotud) finantsjuhtimise alaseid otsuseid.
Õppeaine annab baasteadmisi ettevõtte rahanduse ja väärtpaberite analüüsiga seotud põhikontseptsioonidest.
Aine läbimisel omab üliõpilane baasteadmisi ettevõtte finantsjuhtimise ja väärtpaberite analüüsi teoreetilistest alustest, sh. põhimõisted ja -kontseptsioonid; praktilis-teoreetiliste näitekaasuste lahendamiseks finantsjuhtimises; finantsjuhi rollist ja finantsjuhtimise olulisusest ettevõttes ning viimase seostest nii finantsturu kui ka muude majandusvaldkondadega (eelkõige majandusarvestusega).
Kursuse edukal läbimisel on üliõpilane omandanud mõningase kogemuse rakendamaks finantsjuhtimises ja väärtpaberite analüüsis kasutatavaid kontseptsioone ja metoodikat praktilistes situatsioonides, sh: oskuse orienteeruda raha ajaväärtusteoorias ning rakendada saadud teadmisi praktikas; omab ülevaadet ettevõtte erinevatest rahastamisallikatest; oskab leida ettevõtte kapitali hinda ning kujundada ettevõtte optimaalset kapitalistruktuuri; oskab läbi eelnevalt teostatud finantskavandamise hinnata erinevate projektide tasuvust; oskab rakendada käibekapitali juhtimises kasutatavaid meetodeid; oskab analüüsida aktsiate ja võlakirjade riskitaset ning tõlgendada saadud tulemusi.
On omandanud esmase MS-Excel tabelarvutusprogrammi kasutamiskogemuse finantskaasuste lahendamisel.
