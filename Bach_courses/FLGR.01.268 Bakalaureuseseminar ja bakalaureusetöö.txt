Bakalaureuseseminari tulemusena valmib iseseisev uurimus inglise keele, ingliskeelse kirjanduse või maiskonnaloo mõnest kitsamast, uurimist väärivast aspektist. Aine toetab töö kirjutamise protsessi. Käsitletakse bakalaureusetöö kirjutamise teoreetilisi ja metoodilisi aluseid ning ingliskeelsete akadeemiliste tekstide kirjutamise tavasid; antakse praktilisi näpunäited kirjutamisprotsessi edendamiseks ning töö edukaks kaitsmiseks. Olulise osa seminarist moodustab üliõpilaste bakalaureusetöö peatükkide analüüsimine ja tagasisidestamine.
Iseseisva uurimuse kirjutamine inglise keele, ingliskeelse kirjanduse või maiskonnaloo mõnest kitsamast, uurimist väärivast aspektist koos ingliskeelse akadeemilise kirjutamise probleemidega tutvumisega ja sobivate võtete rakendamisega.
Bakalaureuseseminar annab üliõpilastele võimaluse:
- õppida tundma keele, kirjanduse või kultuuri uurimise põhilisi meetodeid ingliskeelses kultuuriruumis;
- süvendada teadmisi valitud uurimisvaldkonnast;
- arendada oskust iseseisvalt sõnastada aktuaalset uurimisküsimust, koguda informatsiooni ning seda tõlgendada;
- täiendada praktilisi oskusi ingliskeelse teadusteksti loomisel.
Kursuse edukalt läbinud üliõpilane
- valdab ingliskeelse akadeemilise uurimistöö koostamise peamisi teoreetilisi põhimõtteid ja praktilisi võtteid,
- oskab leida uurimistööks sobivaid allikmaterjale ja nende usaldusväärsust hinnata,
- suudab koostöös juhendajaga püstitada uurimisküsimuse, valida sobiva metoodika, viia läbi uurimuse ning analüüsida ja tõlgendada tulemusi,
- suudab luua argumenteeritud akadeemilist teksti lähtudes ingliskeelse akadeemilise kirjutamise tavadest.
