Rahvusvaheliste inimõiguste ajalugu ja teoreetiline taust.
ÜRO inimõiguste kaitse süsteem. Fokuseeritult vaadeldakse raportite esitamise süsteemi ja mõju inimõiguste rahvusvahelisele arengule ja siseriiklikule rakendamisele.
Euroopa Nõukogu inimõiguste kaitse süsteem, Euroopa inimõiguste kohus. Kohtu praktika mõju euroopalikele standarditele ja Eesti õiguskorrale. Euroopa Inimõiguste kohtu praktika olulisus Eesti konstitutsioonilises korras.
Rahvusvahelised inimõiguste Eesti põhiseaduslikus korras ja nende rakendamise eripära.
Anda ülevaade Eesti õiguskorra jaoks olulistest rahvusvahelistest inimõiguste kaitse süsteemidest, inimõiguste mõiste määratlusest ning kaasaegsete inimõiguste tekke- ja arenguloost. Mõista rahvusvaheliste inimõiguste positsiooni ja mõju Eesti õiguskorrale.
Omandada oskus kasutada argumentatsioonis inimõiguste dogmaatikat: leida asjakohast regulatsiooni ning praktikat ning kasutada seda praktiliste kaasuste lahendamisel.
Tudeng õpib tundma rahvusvaheliste inimõiguste kaitse süsteeme, nende teoreetilist tausta ja nendes süsteemides kasutatavat keelt. Tudeng tunneb Eesti jaoks tähtsamate rahvusvaheliste inimõiguste kaitse süsteemide toimimist ja mõistab nende mõju Eesti õiguskorrale ning üksikisikute õiguste kaitsele.
Tudeng õpib kriitiliselt hindama ja kasutama erinevaid rahvusvaheliste inimõiguste allikaid ning tutvub selles õigusvaldkonnas teadustöö tegemiseks vajalike metodoloogiliste ning teoreetiliste lähtekohtadega.
