Kõrgema matemaatika kursus, milles käsitletakse järgmisi teemasid: maatriksid, determinandid, lineaarvõrrandisüsteemid, funktsioonid, funktsiooni piirväärtus ja pidevus, jadad, funktsiooni tuletis ja diferentsiaal, määramata integraal, määratud integraal, päratud integraalid, lineaarsed I järku diferentsiaalvõrrandid, absoluutväärtus, arvuhulga rajad, vähim ja suurim element, arvjada piirväärtus, funktsiooni piirväärtus.
See kursus annab algteadmised kõrgemas matemaatikas. Kursusel on rakenduslik tähtsus loodusteadustes. Õppija arendab arvude ja arvutamisega seotud õpioskusi õpitavate teemade ja ülesandetüüpide lõikes.
Selle kursuse läbinud üliõpilane:
1. Teab maatriksi, pöördmaatriksi mõistet ja oskab teostada tehteid maatriksitega ning leida pöördmaatriksit. Oskab arvutada n-ndat järku determinanti, teab determinantide põhiomadusi.
2. Oskab lahendada lineaarseid võrrandisüsteeme. Teab Gaussi meetodit.
3. Teab funktsiooni mõistet, funktsioonide liigitust. Oskab ära tunda põhiliste elementaarfunktsioonide  graafikuid.
4. Oskab arvutada piirväärtust ja teab piirväärtuse põhiomadusi. Teab pideva funktsiooni mõistet.
5. Teab tuletise ja diferentsiaali mõisteid; teab tuletise põhilisi omadusi ja oskab neid leida; teab tuletise ja diferentsiaali tähtsamaid rakendusi;
6. Teab L'Hospitali reeglit ja oskab seda rakendada;
7. Oskab uurida funktsiooni ja teab, mis on kasvavad/kahanevad, kumerad/nõgusad funktsioonid;
8. Teab algfunktsiooni mõistet ja oskab leida määramata integraali lihtsamal juhul;
9. Oskab lahendada I järku lineaarseid diferentsiaalvõrrandeid.
10. Teab, mis on Riemanni summa ja määratud integraal ning oskab neid arvutada.
11. Tunneb määratud integraali rakendusi.
12. Teab päratu integraali mõistet ja oskab neid leida.
13. Teab absoluutväärtuse omadusi.
14. Teab arvuhulga rajade, vähima ja suurima elemendi mõisteid ning oskab lihtsamatel juhtudel neid elemente (koos tõestusega) leida / nende puudumist tõestada.
15. Teab arvjada ja funktsiooni piirväärtuse definitsiooni ning oskab tõestada lihtsamaid koondumisi jadade ja funktsioonide juhul / tõestada piirväärtuse puudumist.
16. Valib ülesannete lahendamiseks sobivad matemaatilised kontseptsioonid (valemid) ning rakendab neid ülesannete lahendamisel.
