Käsitletakse bakterite toitumist ja energeetikat, sekundaarmetaboliitide (antibiootikumide) sünteesi ja taluvust, sh resistentsuse mehhanisme. Tutvustatakse spetsiifilisi toitumistüüpe ja metabolismiradu: suhkrute kääritamine, kemolitoautotroofia, bakteriaalne fotosüntees, anaeroobne hingamine, õhulämmastiku sidumine jne. Tutvustatakse lühidalt ka inimese eri kehapiirkondade mikroobikooslusi. Viirustele pühendatud loengutes käsitletakse viiruste geneetilist mitmekesisust, süstemaatikat ja  infektsioonitsükleid baktereid nakatavate viiruste- bakteriofaagide - näitel.
Anda baasteadmised prokarüootide metabolismist ja energeetikast, mikroobidega laboris töötamisest ning viiruste geneetilisest mitmekesisusest ja süstemaatikast.
Üliõpilased peaksid loengujärgselt orienteeruma prokarüootide energeetilise metabolismi mitmekesisuses, tundma ATP sünteesi mooduseid, toitumistüüpe, tsentraalseid katabolismiradu ja  käärimisradasid.  Nad peaksid suutma rakendada neid teadmisi ka igapäevaelus. Üliõpilased peaksid omandama baasteadmised viiruste geneetilisest mitmekesisusest ja süstemaatikast.
