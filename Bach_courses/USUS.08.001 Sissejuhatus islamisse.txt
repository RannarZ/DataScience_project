Aines õpitakse mõistma islamistika kui teadusharu iseloomu ja ajalugu, orienteeruma vanema Araabia usundi ja islami ajaloos ning Koraani sisus, nägema Koraani ja teiste tekstide tähtsust islami järjepidevuse ning mitmekesisuse tagamisel (k.a seost Piibliga). Õpitakse tundma islami usu põhimõtteid, käsitlust jumalast, prohvetitest ja teistpoolsusest.
Aine eesmärk on anda ülevaade islamistikast kui teadusharust ning islami kui usundi arenguloost.
Pärast kursuse läbimist üliõpilane:
1) oskab piiritleda islamistikat kui teadusharu;
2) tunneb islamistika iseloomu ja ajalugu;
3) tunneb vanema araabia usundi ja islami ajalugu;
4) tunneb Koraani sisu;
5) suudab mõista Koraani ja teiste tekstide tähtsust islami järjepidevuse ning mitmekesisuse tagamisel (k.a seost Piibliga);
6) oskab leida ja kasutada abivahendeid ning relevantset kirjandust.
