Aine käsitleb soome-ugri kultuuride ühtekuuluvust põhjendavaid ideid. Antakse ülevaade soome-ugri kultuuride uurimisloost, omariikluseta soome-ugri rahvaste traditsioonilisest eluviisist ning käsitletakse ka soome-ugri rahvaste tänapäevast olukorda.
Anda ülevaade soome-ugri rahvaste uurimise ajaloost ning soome-ugri kultuuride ühisjoonte otsingutest. Anda ülevaade soome-ugri rahvaste traditsioonilisest kultuurist ning tänapäevastest kultuurimuutustest, ühiskondlikest ja poliitilistest arengutest.
Õppeaine edukal läbimisel oskab üliõpilane võrrelda erinevaid soome-ugri kultuure ja tunneb soome-ugri rahvaste uurimise arengus olulisemat rolli mänginud teadlaste tegevust. Üliõpilane on võimeline analüüsima soome-ugri rahvaste tänapäevast olukorda.
