Üliõpilased tutvuvad Eesti ja mõnede välisriikide süüteomenetlustega ja lahendavad menetlusõiguslikke kaasuseid Eesti süüteomenetluse õiguse järgi.
Aine annab põhjaliku ülevaate süüteomenetluse põhimõtetest ning Eestis kehtivast kriminaal- ja väärteomenetlusest.
Õppeaine läbinud üliõpilane teab:
- süüteoasjade kohtueelse/kohtuvälise menetluse ja kohtumenetluse korda ning süüteoasjades tehtud lahendi täitmisele pööramise korda;
- süüteomenetluse printsiipe, süüteomenetlusõiguse allikaid;
- süüteomenetluse terminoloogiat ja oskab seda korrektselt kasutada;
- olulisemate uurimistoimingute kohta kehtivaid nõudeid;
- kohtuistungi korda ja tõendamisreegleid;
- erimenetluste liike ja nende kohaldamise õiguslikke tingimusi;
- menetluse tagamise vahendeid ja nende rakendamise tingimusi;
- millistel tingimustel ja kuidas toimuvad erinevad kaebemenetlused;
- kriminaalmenetluse ja väärteomemetluse ühenduskohti.
Kursuse läbinud üliõpilane tunneb ära süüteomenetlusõigusliku probleemi ja oskab seda Eesti kehtiva õiguse järgi lahendada.
