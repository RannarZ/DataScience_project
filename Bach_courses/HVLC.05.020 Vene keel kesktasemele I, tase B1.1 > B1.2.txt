Kursus on mõeldud koolis vene keelt B-keelena õppinud üliõpilastele, samuti nendele, kelle vene keele oskus võimaldab rahuldada kommunikatiivseid vajadusi igapäevastes vestlussituatsioonides. Kursus baseerub tööl erinevate meediaallikate, sh ka interneti-, video- ja audiomaterjalidega. Kursuse raames teevad üliõpilased erinevaid loovülesandeid. Sõnavara ja grammatika omandamist kontrollitakse regulaarsete testide abil.
Kursusel käsitletavad teemad:
* Liikumisverbid. Grammatika: liikumisverbide pööramine igas ajavormis, kasutamine. Käänded Accusative, Prepositsional, Genetive, Dative koos eessõnadega vastates küsimustele Kuhu? Kus?  Kust? Kelle juurde? Kelle juures? Kelle juurest?
* Maja ja selle ümbruskond, k.a. fraseologismid. Grammatika: sidesõnad "Kui, siis" liitlauses.
* Majas, korteris: toad, mööbel, elektritarbed. Igapäevased kodutoimetused. Grammatika: asukoha eessõnad Prepositsional, Genetive ja Instrumental käänetega. Käänded Nominative ja Genetive koos arvsõnadega 1, 2-4, 5-20. Muutumatu konstruktsioon "-st värvi".
* Iseloom, k.a. fraseologismid. Grammatika: käänded Nominative ja Instrumental erinevates konstruktsioonides. Keskvõrre. Nimisõna moodustamine omadussõnast.
Kursuse eesmärgiks on osaoskuste harjutamine - kuulamine, lugemine, kirjutamine, vestlemine, keelestruktuurid.
Pärast kursuse läbimist on üliõpilase sõnavara laienenud, ta suudab paremini mõista vestlusi ning neis kaasa lüüa, avaldada oma arvamust loetu ja kuuldu kohta. Üliõpilane suudab leida tekstidest olulist infot, väljendada oma seisukohti, osa võtta diskusioonidest läbitud teemadel, õigesti kasutada õpitud sõnavara ning grammatilisi konstruktsioone.
