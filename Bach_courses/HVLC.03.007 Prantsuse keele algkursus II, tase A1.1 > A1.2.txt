Kursusel osalemise eelduseks on prantsuse keele teadmised Euroopa Nõukogu keeleoskustasemel A.1.1.
Semestris käsitletavad suhtlussituatsioonid ja sõnavara:
- ruumiline paigutamine, teejuhatamine, kohtade kirjeldamine;
- eluaseme kirjeldamine, toa reserveerimine hotellis;
- kuuluvuse väljendamine;
- korralduste andmine;
- igapäevategevuste kirjeldamine, tänasest ja eilsest kõnelemine, minevikusündmuste edasiandmine;
- kahtluse ja kindlustunde väljendamine;
- inimese kirjeldamine, välimus, rõivad, mood;
- esemete kirjeldamine (vorm, värv, materjal), valik, ostmine;
- toit, toidupoed, söögitavad, tellimine kohvikus või restoranis;
- peod ja tähtpäevad.
Grammatika: 
- küsilause struktuur, demonstratiivid, kuuluvuse väljendamine possessiivi ja eessõna à abil;
- pronominaalne tegusõna;
- käsklause, il faut + infinitiiv;
- liitminevik passé composé;
- jätkuv töö tegusõnaga, ülevaade kindla kõneviisi aegadest, verbivormidest;
- umbmäärane asesõna (quelqu'un, quelque chose) ja selle vasted eituslauses;
- kvantiteedi väljendamine, osa-artikkel (du, de la, de l').
Kursuse eesmärgiks on jätkata algtaseme keelestruktuuride ja suhtluskeele omandamist kõnes ja kirjas, arendades lugemis-, jutustamis-,  vestlus- ja kuulamisoskust.
Õppeaine läbinud üliõpilane on omandanud vajaliku sõnavara ja grammatika viisil, mis semestri käigus käsitletud igapäevaelu valdkondades võimaldab rakendada kõiki keelelise kompetentsi osaoskusi: mõista ja koostada erineva sisuga tekste, vestelda ning aru saada kuulatud tekstidest.
