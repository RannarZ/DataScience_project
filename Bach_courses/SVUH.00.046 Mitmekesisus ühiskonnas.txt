Kursus annab ülevaate sotsioloogia uurimisvaldkondadest, keskendudes erinevatele sotsiaalsetele kategooriatele ja gruppidele, nende tähendusele ühiskonna arengus ning mõjule (igapäeva)elu toimimisele. Ülevaade antakse sotsiaalset mitmekesistumist (diferentseerumist) käsitlevatest teoreetilistest seisukohtadest. Fookuses on sugu, vanus, rahvus/etnilisus, põlvkond, sotsiaalne klass, seksuaalne orientatsioon jt. Kursuse jooksul uuritakse, kuidas need on seotud staatuse, rollide, võrdsuse ja ebavõrdsusega kaasaja infoühiskonnas ning kuidas avalduvad erinevate institutsioonide (nt tööturg, haridus, perekond, meedia) kontekstis. Samuti arutatakse ühiskonnagruppide segregatsiooni ja ebavõrdsuse vähendamise võimaluste üle, sh lõimumine.
Anda ülevaade ühiskonna mitmekesisusest võttes vaatluse alla erinevad sotsiaalsed grupid ja kategooriad (sh sugu, rahvus, vanus, seksuaalvähemused) ning nende positsioonist ühiskonnas. Kursuse raames tutvustatakse erinevaid sotsiaalse diferentseerumise ja ebavõrdsuse tekkimist seletavaid teooriaid sotsioloogias.
Aine läbinud üliõpilane:
1.	teab, millega sotsioloogia tegeleb ja tunneb peamisi sotsioloogia mõisteid.
2.	tunneb olulisemaid ühiskonna mitmekesistumist ja diferentseerumist käsitlevaid teoreetilisi seisukohti.
3.	mõistab sotsiaalsete gruppide tähendust ja olulisust kaasaja ühiskonnas.
4.	teab, millist rolli mängivad erinevad grupid ühiskonnas ning selle institutsioonides, sh millist rolli mängivad erinevad institutsioonid soo, rahvuse, vanuse jm põhise ebavõrdsuse tekkes.
5.	oskab kriitiliselt hinnata Eesti infoühiskonna erinevaid diferentseerumise ja ebavõrdsuse avaldumisvorme.
