Aine raames saab üliõpilane kogemuse nii ülikooli kui teaduskonda puudutavate materjalide otsimisel ja nendest arusaamisel. Samuti saavad nad võimaluse proovida läbi mõtteharjutuse ehitada ülesse oma karjäär majanduses ning saada sellele tagasisidet. Läbi praktiliste tegevuste tekivad tal teadmised, et kuidas ennast ja teisi motiveerida, kuidas eesmärgistada oma tegevusi, kuidas esineda veenvalt, olla hea tiimimängija ning samas saada ka teadmised tudengiorganisatsioonidest ja nendes pakutavast. Samuti antakse nippe, et kuidas olla efektiivne ka paljude kohustuste täitmisel.
Aine oluliseks osaks on pidev eneseanalüüs, mille käigus muutub üliõpilane teadlikumaks enda oskustest ja võimalustest.
Üliõpilased saavad aine käigus ise presensteerida, demonstreerida õpitud oskusi.
Anda majanduse üliõpilasele teadmised ja oskused valitud erialast, ning karjääri planeerimise võimalustest õpingute käigus.
Üliõpilane
- oskab leida materjale nii õppekava, õppekorralduse kui ka teaduskonna kohta ning nendes orienteeruda
- mõistab erinevaid võimalusi erialase karjääri planeerimisel (ettevõtjate näited)
- oskab leida motivatsiooni õpingute läbimiseks
- teab, milliseid oskusi on vaja, et elus läbi lüüa (eneseanalüüs)
- planeerib ja võtab vastutuse kohustuste efektiivses haldamises, 
- planeerib nii isiklikult kui rühmas oma esialgse karjääri ja ootused
- mõistab praktika olulisust karjääri planeerimisel
- oskab demonstreerida aine käigus omandatud teadmisi ja oskusi.
