Vaadeldakse rahvusvaheliste kuritegude olemust, põhimõtteid ja kuriteokoosseise, samuti rahvusvaheliste kuritegude menetlemise võimalusi rahvusvahelisel ja ka siseriiklikul tasandil. Eraldi tähelepanu pööratakse rahvusvaheliste kuritegude koosseisudele ja menetluslikele aspektidele Eestis.
Anda ülevaade progresseeruvalt arenevast õigusharust - rahvusvahelisest kriminaalõigusest: viia üliõpilased kurssi asjakohase rahvusvahelise normatiivmaterjali, kohtupraktika ja erialakirjandusega. Õpetada nägema ja analüüsima rahvusvahelise kriminaalõiguse teoreetilisi ja praktilisi probleeme.
Kursuse lõpuks peab üliõpilane olema:
- võimeline selgitama rahvusvahelise kriminaalõiguse põhimõtteid ja põhimõisteid;
- teadlik rahvusvahelise kriminaalõiguse aktuaalsetest probleemidest ja suutma nende üle arutleda;
- võimeline orienteeruma rahvusvahelise kriminaalõiguse olulistes institutsioonides ja normatiivdokumentides
